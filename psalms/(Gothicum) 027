Ad te, Dómine, clamábi, * Deus meus, ne síleas a me, et ero símilis descendéntibus in lacum.
Exáudi vocem deprecatiónis meæ dum oro ad te: * dum extóllo manus meas ad templum sanctum tuum.
Ne simul tradas me cum peccatóribus: * et cum operántibus iniquitátem, ne perdíderis me.
Cum his qui locúntur pacem cum próximo suo ,* mala autem sunt in córdibus eórum.
Da illis, Dómine secúndum ópera eórum, et secúndum nequítiam studiórum ipsórum: * et secúndum ópera mánuum illórum retríbue illis, redde retributiónem ipsórum ipsis.
Quóniam non intellexérunt in ópera Dómini, et in opéribus mánuum suárum non considerabérunt, * déstrue illos, nec ædificábis eos.
Benedíctus Dóminus, * quóniam exaudíbit vocem deprecatiónis meæ:
Dóminus adjútor meus, et redémtor meus: * et in ipso sperávit cor meum, et adjútus sum.
Et reflóruit caro mea: * et ex voluntáte mea confitébor illi.
Dóminus fortitúdo plebi suæ: * et protéctor salutárium Christi sui est.
Salvum fac pópulum tuum, Dómine, et bénedic hereditáti tuæ: * et rege eos, et extólle eos usque in sǽculum.