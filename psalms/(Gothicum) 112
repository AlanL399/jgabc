Laudáte, puéri, Dóminum: * laudáte nomen Dómini.
Sit nomen Dómini benedíctum, * ex hoc nunc, et usque in sæculum.
A solis ortu usque ad occásu, * laudáte nomen Dómini.
Excélsus super omnes gentes Dóminus, * supra cœlos glória ejus.
Quis sicut Dóminus Deus noster, qui in altis hábitat, * et humília réspicit in cœlo, et in terra.
Súscitat a terra inopem, * et ab stércore érigit páuperem.
Ut cónlocet eum cum princípibus, cum princípibus pópuli sui: * qui habitáre facit stérilem in domo matrem filiórum lætántem.