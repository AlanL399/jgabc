Adhæsit paviménto ánima mea: * et vivífica me secúndum verbum tuum.
Vias meas pronuntiávi, et exaudísti me: * doce me justificatiónes tuas.
Viam justificatiónum tuárum insínua mihi: * et exercébor in mirabílibus tuis.
Dormitávit ánima mea præ tædio: * confírma me in verbis tuis.
Viam iniquitátis ámove a me: * et de lege tua miserére mei.
Viam veritátis elégi: * judícia tua non sum oblítus.
Adhæsi testimóniis tuis, Dómine: * noli me confúndere.
Viam mandatórum tuórum cucúrri, * cum dilatásti cor meum.