Qui hábitat in adjutórium Altíssimi, * in protectióne Dei cœli commorábitur.
Dicit Dómino: Suscéptor meus es tu, et refúgium meum: * Deus meus, sperábo in eum.
Quóniam ipse liberábit me de láqueo venántium, * et a verbo áspero.
In scápulis suis obumbrábit tibi: * et suppínnis ejus sperábis.
Scuto circumdábit te véritas ejus: * non timébis a timóre noctúrno.
A sagítta volánte per diem, a negótio perambulánti in ténebris: * a ruína, et dæmónio meridiáno.
Cadent a látere tuo mille et decem míllia a dextris tuis: * tibi autem non adpropiábit.
Verúmtamen óculis tuis considerábis: * et retributiónem peccatórum vidébis.
Quóniam tu es, Dómine, spes mea: * altíssimum posuísti refúgium tuum.
Non accédent ad te mala: * et flagéllum non adpropiábit tabernáculo tuo.
Quóniam ángelis suis mandábit de te: * ut custódiant te in ómnibus viis tuis.
In mánibus portábunt te: * ne umquam offéndas ad lápidem pedem tuum.
Super áspidem, et basilíscum ambulábis: * et conculcábis leónem, et dracónem.
Quóniam in me sperábit liberábo eum: * prótegam eum, quia cognóbit nomen meum.
Invocábit me, et ego exáudiam eum: * cum ipso sum in tribulatióne, erípiam eum, et glorificábo eum.
Longitúdine diérum adimplébo eum: * et osténdam illi salutáre meum.