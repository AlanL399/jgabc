Deus misereátur nobis, * et benedicat nos.
Inlúminet Dóminus vultum suum super nos, * et misereátur nobis.
Ut cognoscámus in terra viam tuam, * in ómnibus géntibus salutáre tuum.
Confiteántur tibi populi Deus: * confiteántur tibi pópuli omnes.
Læténtur, et exúltent gentes: * quóniam júdicas pópulos in æquitáte, et gentes in terra dírigis.
Confiteántur tibi pópuli Deus, * confiteántur tibi pópuli omnes.
Terra dedit fructum suum: benedícat nos Deus, Deus noster benedícat nos Deus: * et métuant eum omnes fines terræ.