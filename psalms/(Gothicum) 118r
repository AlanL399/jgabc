Justus es, Dómine: * et rectum judícium tuum.
Mandásti judícium, et testimónia tua: * et veritátem tuam nimis.
Cremávit me zelus domus tuæ: * quia oblíti sunt verba tua inimíci mei.
Ignítum elóquium tuum valde: * et servus tuus diléxit illud.
Adulescéntior ego sum, et contémtus: * justificatiónes tuas non sum oblítus.
Justítia tua, justa in ætérnum: * et lex tua véritas.
Tribulátio, et angústia invenérunt me: * mandáta autem tua meditátio mea est.
Æquitas et testimónia tua in ætérnum: * intelléctum eórum da mihi, Dómine, et vivífica me.