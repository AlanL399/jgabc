Nisi quia Dóminus erat in nobis, * dicat nunc Israël.
Nisi quia Dóminus erat in nobis: * cum exúrgerent hómines super nos, fórsitan vivos deglutíssent nos.
Dum irascétur furor eórum advérsum nos: * Fórsitan velut aqua absorbuíssent nos.
Torréntem pertransívit ánima nostra: * Fórsitan pertransísset ánima nostra aquam intolerábilem.
Benedíctus Dóminus, qui non dedit nos * in captióne déntibus eórum.
Ánima nostra sicut passer erépta est, de láqueo venántium: * láqueus contrítus est, et nos liberáti sumus.
Adjutórium nostrum in Nómine Dómini, * qui fecit Cœlum, et Terram.