Et véniat super me Misericórdia tua, Dómine: * salutáre tuum, et elóquium tuum.
Et respondébo exprobrántibus mihi Verbum: * quia sperávi in sermónibus tuis.
Et ne áuferas de ore meo Verbum veritátis usquequaque, * quia in Judíciis tuis sperávi.
Et custódiam legem tuam semper: * in ætérnum, et in sæculum sæculi.
Et ambulábam in latitúdine * quia Præcépta tua exquisívi.
Et loquébar de testimóniis tuis in conspéctu Regum, * et non confundébar.
Et meditábar in Mandátis tuis, * quæ diléxi veheménter.
Et levávi manus meas ad Præcépta tua, quæ diléxi, * et exercébor in tuis justificatiónibus.