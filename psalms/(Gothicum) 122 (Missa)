Ad te levávi óculos meos, * qui hábitas in Cœlis.
Ecce sicut óculi Servórum: * in mánibus Dominórum suórum.
Et sicut óculi Ancíllæ in mánibus Dóminæ, * ita óculi nostri ad Dóminum Deum Nostrum, donec misereátur nobis.
Miserére nobis, Dómine, miserére nobis: * quia multum repléti sumus contémptu.
Múltumque repléta est Ánima nostra: * oppróbrium abundántium, et dispéctio supérbis.