Exultate Deo adjutóri nostro: * jubiláte Deo Jacob.
Súmite psalmum, et date týmpanum: * psaltérium jucúndum cum cíthara.
Cánite in inítio mensis tuba, in die insígnis solemnitátis vestræ: * quia præcéptum Ísraël est, et judícium Deo Jacob.
Testimónium in Joseph pósuit cum exíret de terra Æegýpti: * linguam, quam non nóverat, audíbit.
Divértit ab onéribus dorsum ejus: * manus ejus in cóphino serviérunt.
In tribulatióne invocásti me, et liberábi te: et exaudíbi te in abscóndito tempestátis: * probábi te ad aquas contradictiónis.
Audi pópule meus, et loquar: * Ísraël, et testificábor tibi.
Ísraël si me audíeris, non erit in te Deus recens, * neque adorábis deos aliénos.
Ego enim sum Dóminus Deus tuus, qui edúxi de terra Ægýpti: * diláta os tuum, et ego adimplébo illud.
Et non audíbit pópulus meus vocem meam: * et Ísraël non inténdit mihi.
Et dimísi eos secúndum desidéria cordis eórum: * et ambulabérunt in voluptátibus suis.
Si plebs mea audísset me, Ísraël si vias meas ambulásset, ad níhilum inimícos ejus humiliássem: * et super tribulántes eos misíssem manum meam.
Inimíci Dómini mentíti sunt ei: * et erit tempus eórum in ætérnum.
Cibábit eos ex ádipe fruménti: * et de petra melle saturábit eos.