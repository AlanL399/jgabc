Nisi quod Dóminus erat in nobis, * dicat nunc Israël, nisi quod Dóminus erat in nobis.
Quum insúrgerent hómines in nos, * fórsitan vivos deglutíssent nos.
Quum irascerétur ánimus eórum advérsum nos: * fórsitan velut aqua obsorbuíssent nos.
Torréntem pertransívit ánima nostra: * fórsitan pertransísset ánima nostra aquam inménsam.
Benedíctus Dóminus: * qui non dedit nos in cáptura déntibus eórum.
Ánima nostra sicut passer erépta est, * de láqueo venántium.
Láqueus contrítus est, * et nos liberáti sumus.
Adjutórium nostrum in nómine Dómini, * qui fecit cœlum, et terram.