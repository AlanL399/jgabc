Meménto Verbi tui Servo tuo, * in quo mihi spem dedísti.
Hæc me consoláta est in humilitáte mea: * Quia elóquium tuum vivificávit me.
Supérbi iníque agébant usquequáque: * a Lege autem tua non declinávi.
Memor fui judiciórum tuórum a sæculo, Dómine, * et consolátus sum.
Tædium ténuit me, * pro Peccatóribus derelinquéntibus Legem tuam.
Cantábiles mihi erant justificatiónes tuæ, * in loco incolátus mei.
Memor fui in nocte Nóminis tui, Dómine: * et custodívi Legem tuam.
Hæc mihi facta est: * quia justificatiónes tuas exquisívi.