Lauda ánima mea Dóminum, * laudábo Dóminum in vita mea, psallam Deo meo quándiu ero.
Nolíte confídere in princípibus: * neque in fíliis hóminum, in quibus non est salus.
Exíet spíritus eórum, et revertétur in terram suam: * in illa die períbunt omnes cogitatiónes eórum.
Beátus cujus Deus Jacob adjútor ejus, * spes ejus in Dómino ipsíus, qui fecit cœlum et terram, mare et ómnia, quæ in eis sunt.
Qui custódit veritátem a sæculo, * facit judícium injúriam patiéntibus, et dat escam esuriéntibus.
Dóminus érigit elísos, Dóminus solbet compedítos, Dóminus inlúminat cæcos: * Dóminus díriget justos.
Dóminus custódit ádvenam; pupíllum, et víduam suscípiet: * et vias peccatórum exterminábit.
Regnábit Dóminus in ætérnum, * Deus tuus Syon in sæculum sæculi.