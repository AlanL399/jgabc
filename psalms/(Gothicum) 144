Exaltábo te Dómine rex meus, et Deus meus: * et benedícam nomen tuum in ætérnum, et in sæculum sæculi.
Per síngulos dies benedícimus te: * et laudámus nomen tuum in ætérnum, et in sæculum sæculi:
Magnus Dóminus, et laudábilis nimis: * et magnitúdinis ejus non est finis.
Generátio, et generátio laudábunt nomen tuum: * et poténtiam tuam pronunciábunt.
Magnificéntiam majestátis tuæ, et sanctitátem tuam loquéntur: * et mirabília tua narrábunt.
Virtútem terribíliorum tuórum dicent: * et magnificéntiam tuam loquéntur.
Memóriam abundántiæ suabitátis tuæ eructuábunt: * et in tua justítia exaltabúntur.
Miserátor et miséricors Dóminus: * pátiens, et multum miséricors, et sanctus in ómnibus opéribus suis.
Suábis Dóminus univérsis: * et miseratiónes ejus super ómnia ópera ejus.
Confiteántur tibi, Dómine, ómnia ópera tua: * et sancti tui benedícent tibi.
Glóriam regni tui dicent: * et poténtiam tuam loquéntur.
Ut notam fáciant fíliis hóminum poténtiam tuam: * et glóriam magnificéntiæ regni tui.
Regnum tuum, Dómine, regnum ómnium sæculórum: * et dominátio tua in omni progénie, et generatióne.
Fidélis Dóminus in verbis suis: * et sanctus in ómnibus opéribus suis.
Érigit Dóminus omnes qui ruunt: * et córrigit omnes elísos.
Óculi hóminum in te sperant Dómine: et tu das escam illis in témpore opportúno.
Áperis tu manum tuam: * et imples omnem ánimam benedictiónem.
Justus Dóminus in viis suis: * et sanctus in ómnibus opéribus suis.
Prope est Dóminus ómnibus: * invocántibus eum in veritáte.
Voluntátem timéntium se fáciet: * et oratiónes eórum exáudiet, et salvos fáciet eos.
Custódit Dóminus omnes diligéntes se: * et omnes peccatóres dispérdet.
Laudem Dómini loquétur os meum: * et benedícet omnis caro nómini sancto ejus in ætérnum, et in sæculum sæculi.