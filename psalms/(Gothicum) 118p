Feci judícium, et justítiam: * Dómine, ne tradas me persequéntibus me.
Éxcipe servum tuum in bono: * ut non calumniéntur mihi supérbi.
Óculi mei defecérunt in salutári tuo: * et in elóquium justítiæ tuæ.
Fac cum servo tuo, Dómine, secúndum multam misericórdiam tuam: * et secúndum justificatiónes tuas doce me.
Servus tuus sum ego: da mihi intelléctum, * ut sciam testimónia tua.
Tempus est benefaciéndi, Dómine: * dissipabérunt legem tuam iníqui.
Ídeo diléxi testimónia tua, * super aurum, et topázion.
Proptérea ad ómnia mandáta tua dirigébar: * omnem viam iniquitátis ódio hábui.