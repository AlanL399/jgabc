Mirabília testimónia tua, Dómine, * ídeo scrutáta est ánima mea.
Declarátio sermónum tuórum illúminet me, * et intelléctum det Párvulis.
Os meum apérui, et atráxi spíritum, * quia mandáta tua concupiscébam.
Réspice in me, et miserére mei, * secúndum judícium diligéntium Nomen tuum.
Gresus meos dírige secúndum elóquium tuum, * ut non dominétur mihi omnis injustítia.
Érue me a calúmniis hóminum, * ut custódiam præcépta tua.
Fáciem tuam illúmina super servum tuum, * et doce me justificatiónes tuas.
Rivos lachrymárum deduxérunt óculi mei, * quia non custodiérunt Legem tuam.