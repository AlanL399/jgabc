Mirabília testimónia tua, Dómine: * ídeo scrutáta est ánima mea.
Declarátio sermónum tuórum inlúminet me: * et intelléctum det párvulis.
Os meum apérui, et adtráxi spíritum: * quia mandáta tua concupiscébam.
Réspice in me, et miserére mei, * secúndum judícium diligéntium nomen tuum.
Gressus meos dírige secúndum elóquium tuum: * ut non dominétur mihi omnis injustítia.
Érue me a calúmniis hóminum: * ut custódiam præcépta tua.
Fáciem tuam osténde super servum tuum: * et doce me justificatiónes tuas.
Rivos lacrymárum deduxérunt óculi mei: * quia non custodiérunt legem tuam.