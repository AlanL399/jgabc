Deus in adjutórium meum, tu inténde; * Dómine, ad adjuvándum me, festína.
Confundántur, et revereántur inimíci mei: * qui quærunt ánimam meam.
Avertántur retrórsum, et confundántur: * qui cógitant mihi mala.
Avertántur statim erubescéntes: * qui dicunt mihi: Euge, euge.
Exúltent, et læténtur in te omnes qui quærunt te Dómine: * et dicant semper: Magnificétur Dóminus, qui díligunt salutáre tuum.
Ego vero egénus, et pauper sum: * Dóminus curam habet mei.
Adjútor et liberátor meus es tu: * Dómine ne tardáberis.