Benedíctus es Dómine Deus patrum nostrórum: * et laudábilis, et gloriósus in sǽcula:
Et benedíctum nomen glóriæ tuæ, * quod est sanctum: et laudábile, et gloriósum in sǽcula.
Benedíctus es in templo sancto honóris tui, qui vides abýssos, et sedes super sedem regni tui, in firmaménto cæli: * et laudábilis, et gloriósus in sǽcula.
Benedícite omnia opera Dómini, cæli, * Ángeli, atque ómnes qui estis supra cælos;
Ómnes virtútes, sol et luna, imber et ros, * omnis spíritus, ignis et æstus, noctes et dies, lux et ténebræ,
Hyems et æstus, gelatiónes et nives, * fúlgura et nubes;
Terra, montes, et colles, * et ómnia nascéntia de terra;
Mária et flúmina, fontes, * cete et ómnia quæ movéntur in aquis;
Vólucres cæli, béstiæ et juménta, * fílii hóminum, Israël: sacerdótes, servi Dómini, spíritus et ánimæ justórum, sancti et húmiles corde:
Ananía, Azaría, et Mísaël, Dómino hymnum dícite, * et superexaltáte eum in sǽcula. Amen.