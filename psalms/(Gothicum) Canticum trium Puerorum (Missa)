Benedíctus es Dómine Deus Patrum nostrórum, * et laudábilis, et gloriósus in sǽcula.
Et benedíctum Nomen glóriæ tuæ, * quod est Sanctum, et laudábile, et gloriósum in sǽcula.
Benedíctus es in Templo sancto honóris tui, qui vides Abýssos, et sedes super Sedem Regni tui, in Firmaménto Cœli, * et laudábilis, et gloriósus in sǽcula.
Benedícite omnia Ópera Dómini: * Cœli, Ángeli, et Aquæ ómnes qui estis supra Cœlos.
Ómnes Virtútes, Sol et Luna, Imber et Ros, omnis Spíritus, * Ignis et Æstus, Noctes et Dies, Lux et Ténebræ.
Hyems et Æstus, Gelatiónes et Nives, * Fúlgura et Nubes.
Terra, Montes, et Colles, * et Ómnia nascéntia de Terra.
Mária et Flúmina, Fontes, Cete, * et Ómnia quæ movéntur in aquis.
Vólucres Cœli, Béstiæ et Juménta, * Fílii hóminum, Israël.
Sacerdótes, Servi Dómini, * Spíritus et Ánimæ Justórum, Sancti et húmiles Corde.
Ananía, Azaría, et Míssaël, Dómino Hymnum dícite, * et superexaltáte eum in sǽcula. Amen.
Glória, et Honor Patri, et Fílio, et Spíritui Sancto in sǽcula sæculórum. Amen.