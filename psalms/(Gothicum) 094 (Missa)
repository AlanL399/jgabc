Veníte exultémus Dómino: * Jubilémus Deo salutári nostro.
Præoccupémus Fáciem Dei in Confessióne, * et in Psalmis jubilémus ei.
Quóniam Deus magnus Dóminus, * et Rex magnus super omnem Deos.
Quia non repéllet Dóminus Plebem suam, quia in Manu ejus sunt omnes fines terræ, * et altitúdines Móntium ipsíus sunt.
Quóniam ipsíus est Mare, et ipse fecit illud, * et áridam Manus ejus fundavérunt.
Veníte, adorémus, et procidámus ante Deum, * et plorémus coram Dómino.
Quóniam ipse est Dóminus Deus Noster, * et Nos Pópulus Páscuæ ejus, et Oves gregis ejus.
Hódie si Vocem ejus, audiéritis, nolíte obduráre Corda vestra * sicut in exacerbatióne secúndum diem Tentatiónis in Desérto.
Ubi tentavérunt me Patres vestri, * probavérunt, et vidérunt Ópera mea.
Quadragínta annis próximus fui Generatióni huic, et dixi: Semper errant Corde, * et ipsi non cognovérunt Vias meas.
Quibus jurávi in Ira mea: * si introíbunt in réquiem meam.