Legem pone mihi, Dómine, viam justificatiónum tuárum: * et exquíram eam semper.
Da mihi intelléctum, et præscrutábor legem tuam: * et custódiam illam in toto corde meo.
Deduc me in sémitam mandatórum tuórum: * quia ipsam vólui.
Inclína cor meum Deus in testimónia tua: * et non in avarítiam.
Avérte óculos meos, ne vídeant vanitátem: * et in via tua vivífica me.
Státue Servo tuo elóquium tuum, * in timóre tuo.
Ámputa opróbrium meum, quod suspicátus sum: * judícia enim tua jucúnda.
Ecce concupívi mandáta tua: * in tua Justítia justífica me.