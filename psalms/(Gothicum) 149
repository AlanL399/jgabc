Cantáte Dómino cánticum nobum: * laus ejus in Ecclésiis sanctórum.
Lætétur Israhël in eo, qui fecit ipsum: * et fílii Syon exúltent super regem suum.
Laudent nomen ejus in choro: * in týmpano, et psaltério psallant ei.
Quia beneplácitum est Dómino in pópulo suo: * et exultábit mansuétos in salúte.
Exultábunt sancti in glória: * lætabúntur in cubílibus suis.
Exaltatiónes Dei in fáucibus eórum: * et gládii bis acúti in mánibus eórum.
Ad faciéndam vindíctam in natiónibus, * increpatiónes in pópulis.
Ad alligándos reges eórum in compédibus: * et nóbiles eórum in vínculis férreis.
Ut fiat in eis judícium conscríptum: * glória hæc est ómnibus sanctis ejus.