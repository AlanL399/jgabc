Lætátus sum in his, quæ dicta sunt mihi: * in domo Dómini íbimus.
Stantes erant pedes nostri, * in átriis tuis Jerusálem.
Jerusálem quæ ædificátur ut Cívitas: * cujus participátio ejus in idípsum.
Illic enim ascendérunt tribus, tribus Dómini: * testimónium in Israël ad confiténdum nómini Dómini.
Quia illic sedérunt sedes in judício, * sedes super tronum David.
Rogáte quæ pacis sunt Jerusálem: * et abundántia diligéntibus te.
Fiat pax in virtúte tua: * et abundántia in túrribus tuis.
Propter fratres meos, et próximos meos loquébar pacem de te: * et propter domum Dómini Dei mei quæsíbi bona tibi.