Lauda Ánima mea Dóminum: * Laudábo Dóminum in vita mea, psallam Deo meo quándiu ero.
Nolíte confídere in Princípibus, * neque in fíliis hóminum, in quibus non est salus.
Exíet spíritus eórum, et revertétur in terram suam: * in illa die períbunt omnes cogitatiónes eórum.
Beátus cujus Deus Jacob adjútor ejus: * Spes ejus in Dómino Deo ipsíus.
Qui fecit Cœlum et Terram, * Mare et ómnia, quæ in eis sunt.
Qui custódit veritátem in ætérnum, * qui facit judícium injúriam patiéntibus, et dat escam esuriéntibus.
Dóminus solvet compedítos, érigit elísos, * Dóminus illúminat cæcos, Dóminus díliget Justos.
Dóminus custódit Ádvenas, * Orphánum, et Víduam suscípiet, et viam peccatórum exterminábit.
Regnábit Dóminus in ætérnum, * Deus tuus Sion in generatióne et generatióne.