Exáudiat te Dóminus in die tribulatiónis: * prótegat te nomen Dei Jacob.
Mittat tibi auxílium de sancto: * et de Sion tueátur te.
Memor sit omnis sacrifícii tui: * et holocáustum tuum píngue fiat.
Tríbuat tibi Dóminus secúndum cor tuum: * et omne consílium tuum confírmet.
Lætábimur in salutári tuo: * et in nómine Dómini Dei nostri magnificábimur.
Ímpleat Dóminus omnes petitiónes tuas: nunc cognóbi, quóniam salvum fáciet Dóminus Christum suum, et exáudiet eum de cœlo sancto suo: * in potentátibus salus déxteræ ejus.
Hii in cúrribus, et in equis: * nos autem in nómine Dómini Dei nostri magnificábimur.
Ipsi obligáti sunt, et cecidérunt: * nos vero resurréximus, et erécti sumus.
Dómine salvum fac Regem: * et exáudi nos in quacúmque die invocabérimus te.