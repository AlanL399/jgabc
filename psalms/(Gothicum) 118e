Legem pone mihi, Dómine, viam justificatiónum tuárum: * et exquíram eam semper.
Da mihi intelléctum, et prescrutábor legem tuam: * et custódiam illam de toto corde meo.
Deduc me in legem mandatórum tuórum: * quóniam ipsam vólui.
Inclína cor meum in testimónia tua: * et non ad inutilitátem.
Avérte óculos meos, ne vídeant vanitátem: * in via tua vivífica me.
Státue servo tuo elóquium tuum, * in timóre tuo.
Ámputa obpróbrium meum, quod suspicátus sum: * judícia enim tua jucúnda.
Ecce concupíbi mandáta tua: * in tua justítia vivífica me.