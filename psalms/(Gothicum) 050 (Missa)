Miserére mei, Deus, * secúndum magnam Misericórdiam tuam.
Et secúndum multitúdinem miseratiónum tuárum * dele iniquitátes meas.
Usquequáque laba me Dómine ab injustítia mea, * et a peccáto meo munda me.
Quóniam iniquitátes meas ego agnósco, * et peccátum meum contra me est semper.
Tibi soli peccávi, et malum coram te feci, * ut justificéris in sermónibus tuis, et vincas dum judicáris.
Ecce enim in iniquitátibus concéptus sum, * et in delíctis péperit me Mater mea.
Ecce enim veritátem dilexísti: * Incérta et occúlta Sapiéntiæ tuæ manifestásti mihi.
Aspérges me Dómine hyssópo, et mundábor: * lavábis me, et supra nivem dealbábor.
Audítui meo dabis gáudium, et lætítiam: * et exultábunt ossa humiliáta.
Avérte fáciem tuam a peccátis meis, * et omnes iniquitátes meas dele.
Cor mundum crea in me, Deus, * Spíritum rectum ínnova in viscéribus meis.
Ne projícias me a fácie tua, * Spíritum Sanctum tuum ne áuferas a me.
Redde mihi lætítiam salutáris tui, * Spíritu principáli confírma me.
Docéam iníquos vias tuas, * et ímpii ad te converténtur.
Líbera me de Sanguínibus, Deus, Deus salútis meæ , * exultábit lingua mea Justítias tuas.
Dómine, lábia mea apéries, * et os meum annuntiábit laudem tuam.
Quóniam, si voluísses sacrifícium dedíssem útique, * holocáustis vero non delectáberis.
Sacrifícium Deo Spíritus contribulátus, * Cor contrítum, et humiliátum Deus non spernit.
Benígne fac, Dómine, in bona voluntáte tua Sion, * ut ædificéntur muri Jerúsalem.
Tunc acceptábis sacrifícium Justítiæ, oblatiónes, et holocáusta, * tunc impónes super Altáre tuum vítulos.
Glória, et Honor Patri, et Fílio, et Spíritui Sancto in sǽcula sæculórum. Amen.