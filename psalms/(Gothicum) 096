Dóminus regnábit, exúltet terra: * læténtur ínsulæ multæ.
Nubes et calígo in circúitu ejus: * justítia, et judícium corréctio sedis ejus.
Ignis ante eum præcédet, * et inflammábit in circúitu inimícos ejus.
Inluxérunt fúlgura ejus orbis terræ: * vidit et commóta est terra.
Montes sicut cera fluxérunt a fácie Dómini: * a fácie Dei trémuit omnis terra.
Adnunciabérunt cœli justítiam ejus: * et vidérunt omnes pópuli glóriam ejus.
Confundántur omnes, qui adórant sculptília: * et qui gloriántur in simulácris suis.
Adoráte Dóminum, * omnes ángeli ejus.
Audíbit, et lætáta est Syon, et exultabérunt fíliæ Judæ, * propter judícia tua, Dómine.
Quóniam tu es Deus altíssimus super omnem terram: * nimis exaltátus es super omnes deos.
Qui dilígitis Dóminum odíte malum: * custódit Dóminus ánimas servórum suórum, de manu peccatóris liberábit eos.
Lux orta est justis, * et rectis corde lætítia.
Lætámini justi in Dómino: * et confitémini memóriæ sanctitátis ejus.