Dixit insípiens in corde suo: * Non est Deus.<br />
Corrúpti sunt, et abominábiles facti sunt in iniquitátibus: * non est qui fáciat bonum.<br />
Deus de cælo prospéxit super fílios hóminum: * ut vídeat si est intélligens, aut requírens Deum.<br />
Omnes declinavérunt simul inútiles facti sunt: * non est qui fáciat bonum, non est usque ad unum.<br />
Nonne scient omnes qui operántur iniquitátem: * qui dévorant plebem meam ut cibum panis?<br />
Deum non invocavérunt, * illic trepidavérunt timóre, ubi non erat timor.<br />
Quóniam Deus dissipávit ossa eórum qui homínibus placent: * confúsi sunt, quóniam Deus sprevit eos.<br />
Quis dabit ex Sion salutáre Israël? * cum convérterit Deus captivitátem plebis suæ, exsultábit Jacob, et lætábitur Israël.<br />

