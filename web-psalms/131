Meménto, Dómine, David, * et omnis mansuetúdinis ejus :<br />
Sicut jurávit Dómino, * votum vovit Deo Jacob :<br />
Si introíero in tabernáculum domus meæ, * si ascéndero in lectum strati mei :<br />
Si dédero somnum óculis meis, * et pálpebris meis dormitatiónem :<br />
Et réquiem tempóribus meis : donec invéniam locum Dómino, * tabernáculum Deo Jacob.<br />
Ecce audívimus eam in Ephrata: * invénimus eam in campis silvæ.<br />
Introíbimus in tabernáculum ejus: * adorábimus in loco, ubi stetérunt pedes ejus.<br />
Surge, Dómine, in réquiem tuam, * tu et arca sanctificatiónis tuæ.<br />
Sacerdótes tui induántur justítiam: * et sancti tui exsúltent.<br />
Propter David, servum tuum: * non avértas fáciem Christi tui.<br />
Jurávit Dóminus David veritátem, et non frustrábitur eam: * de fructu ventris tui ponam super sedem tuam.<br />
Si custodíerint fílii tui testaméntum meum: * et testimónia mea hæc, quæ docébo eos.<br />
Et fílii eórum usque in sæculum: * sedébunt super sedem tuam.<br />
Quóniam elégit Dóminus Sion: * elégit eam in habitatiónem sibi.<br />
Hæc réquies mea in sæculum sæculi: * hic habitábo, quóniam elégi eam.<br />
Víduam ejus benedícens benedícam: * páuperes ejus saturábo pánibus.<br />
Sacerdótes ejus índuam salutári: * et sancti ejus exsultatióne exsultábunt.<br />
Illuc prodúcam cornu David: * parávi lucérnam Christo meo.<br />
Inimícos ejus índuam confusióne: * super ipsum autem efflorébit sanctificátio mea.<br />
