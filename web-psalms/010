In Dómino confído : quómodo dícitis ánimæ meæ : * Tránsmigra in montem sicut passer?<br />
Quóniam ecce peccatóres intendérunt arcum, paravérunt sagíttas suas in pháretra, * ut sagíttent in obscúro rectos corde.<br />
Quóniam quæ perfecísti, destruxérunt: * justus autem quid fecit?<br />
Dóminus in templo sancto suo, * Dóminus in cælo sedes ejus.<br />
Oculi ejus in páuperem respíciunt: * pálpebræ ejus intérrogant fílios hóminum.<br />
Dóminus intérrogat justum et ímpium: * qui autem díligit iniquitátem, odit ánimam suam.<br />
Pluet super peccatóres láqueos: * ignis, et sulphur, et spíritus procellárum pars cálicis eórum.<br />
Quóniam justus Dóminus, et justítias diléxit: * æquitátem vidit vultus ejus.<br />
