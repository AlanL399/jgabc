Dómine, clamávi ad te, exáudi me: * inténde voci meæ, cum clamávero ad te.<br />
Dirigátur orátio mea sicut incénsum in conspéctu tuo: * elevátio mánuum meárum sacrifícium vespertínum.<br />
Pone, Dómine, custódiam ori meo: * et óstium circumstántiæ lábiis meis.<br />
Non declínes cor meum in verba malítiæ : * ad excusándas excusatiónes in peccátis.<br />
Cum homínibus operántibus iniquitátem: * et non communicábo cum eléctis eórum.<br />
Corrípiet me justus in misericórdia, et increpábit me: * óleum autem peccatóris non impínguet caput meum.<br />
Quóniam adhuc et orátio mea in beneplácitis eórum: * absórpti sunt juncti petræ júdices eórum.<br />
Audient verba mea quóniam potuérunt: * sicut crassitúdo terræ erúpta est super terram.<br />
Dissipáta sunt ossa nostra secus inférnum: * quia ad te, Dómine, Dómine, óculi mei: in te sperávi, non áuferas ánimam meam.<br />
Custódi me a láqueo, quem statuérunt mihi: * et a scándalis operántium iniquitátem.<br />
Cadent in retiáculo ejus peccatóres: * singuláriter sum ego donec tránseam.<br />
