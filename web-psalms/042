Júdica me, Deus, et discérne causam meam de gente non sancta, * ab hómine iníquo, et dolóso érue me.<br />
Quia tu es, Deus, fortitúdo mea: * quare me repulísti? et quare tristis incédo, dum afflígit me inimícus?<br />
Emítte lucem tuam et veritátem tuam: * ipsa me deduxérunt, et adduxérunt in montem sanctum tuum, et in tabernácula tua.<br />
Et introíbo ad altáre Dei: * ad Deum, qui lætíficat juventútem meam.<br />
Confitébor tibi in cíthara, Deus, Deus meus: * quare tristis es, ánima mea? et quare contúrbas me?<br />
Spera in Deo, quóniam adhuc confitébor illi: * salutáre vultus mei, et Deus meus.<br />
<br />
