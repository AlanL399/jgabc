Confitémini Dómino, quóniam bonus: * quóniam in sæculum misericórdia ejus.<br />
Quis loquétur poténtias Dómini, * audítas fáciet omnes laudes ejus?<br />
Beáti, qui custódiunt judícium, * et fáciunt justítiam in omni témpore.<br />
Meménto nostri, Dómine, in beneplácito pópuli tui: * vísita nos in salutári tuo:<br />
Ad vidéndum in bonitáte electórum tuórum, ad lætándum in lætítia gentis tuæ : * ut laudéris cum hereditáte tua.<br />
Peccávimus cum pátribus nostris: * injúste égimus, iniquitátem fécimus.<br />
Patres nostri in Ægypto non intellexérunt mirabília tua: * non fuérunt mémores multitúdinis misericórdiæ tuæ.<br />
Et irritavérunt ascendéntes in mare, * Mare Rubrum.<br />
Et salvávit eos propter nomen suum: * ut notam fáceret poténtiam suam.<br />
Et incrépuit Mare Rubrum, et exsiccátum est, * et dedúxit eos in abyssis sicut in desérto.<br />
Et salvávit eos de manu odiéntium: * et redémit eos de manu inimíci.<br />
Et opéruit aqua tribulántes eos: * unus ex eis non remánsit.<br />
Et credidérunt verbis ejus: * et laudavérunt laudem ejus.<br />
Cito fecérunt, oblíti sunt óperum ejus: * et non sustinuérunt consílium ejus.<br />
Et concupiérunt concupiscéntiam in desérto: * et tentavérunt Deum in inaquóso.<br />
Et dedit eis petitiónem ipsórum: * et misit saturitátem in ánimas eórum.<br />
Et irritavérunt Móysen in castris: * Aaron, sanctum Dómini.<br />
Apérta est terra, et deglutívit Dathan: * et opéruit super congregatiónem Abíron.<br />
Et exársit ignis in synagóga eórum: * flamma combússit peccatóres.<br />
Et fecérunt vítulum in Horeb: * et adoravérunt scúlptile.<br />
Et mutavérunt glóriam suam * in similitúdinem vítuli comedéntis fœ num.<br />
Oblíti sunt Deum, qui salvávit eos, * qui fecit magnália in Ægypto, mirabília in terra Cham: terribília in Mari Rubro.<br />
Et dixit ut dispérderet eos: * si non Móyses, eléctus ejus, stetísset in confractióne in conspéctu ejus:<br />
Ut avérteret iram ejus ne dispérderet eos: * et pro níhilo habuérunt terram desiderábilem:<br />
Non credidérunt verbo ejus, et murmuravérunt in tabernáculis suis: * non exaudiérunt vocem Dómini.<br />
Et elevávit manum suam super eos: * ut prostérneret eos in desérto:<br />
Et ut dejíceret semen eórum in natiónibus: * et dispérgeret eos in regiónibus.<br />
Et initiáti sunt Beélphegor: * et comedérunt sacrifícia mortuórum.<br />
Et irritavérunt eum in adinventiónibus suis: * et multiplicáta est in eis ruína.<br />
Et stetit Phínees, et placávit: * et cessávit quassátio.<br />
Et reputátum est ei in justítiam: * in generatiónem et generatiónem usque in sempitérnum.<br />
Et irritavérunt eum ad Aquas contradictiónis: * et vexátus est Móyses propter eos: quia exacerbavérunt spíritum ejus.<br />
Et distínxit in lábiis suis: * non disperdidérunt Gentes, quas dixit Dóminus illis.<br />
Et commísti sunt inter Gentes, et didicérunt ópera eórum: et serviérunt sculptílibus eórum: * et factum est illis in scándalum.<br />
Et immolavérunt fílios suos, * et filias suas dæmóniis.<br />
Et effudérunt sánguinem innocéntem: * sánguinem filiórum suórum et filiárum suárum, quas sacrificavérunt sculptílibus Chánaan.<br />
Et infécta est terra in sanguínibus, et contamináta est in opéribus eórum: * et fornicáti sunt in adinventiónibus suis.<br />
Et irátus est furóre Dóminus in pópulum suum: * et abominátus est hereditátem suam.<br />
Et trádidit eos in manus Géntium: * et domináti sunt eórum qui odérunt eos.<br />
Et tribulavérunt eos inimíci eórum, et humiliáti sunt sub mánibus eórum: * sæpe liberávit eos.<br />
Ipsi autem exacerbavérunt eum in consílio suo: * et humiliáti sunt in iniquitátibus suis.<br />
Et vidit, cum tribularéntur: * et audívit oratiónem eórum.<br />
Et memor fuit testaménti sui: * et pœ nítuit eum secúndum multitúdinem misericórdiæ suæ.<br />
Et dedit eos in misericórdias * in conspéctu ómnium qui céperant eos.<br />
Salvos nos fac, Dómine, Deus noster: * et cóngrega nos de natiónibus:<br />
Ut confiteámur nómini sancto tuo: * et gloriémur in laude tua.<br />
Benedíctus Dóminus, Deus Israël, a sæculo et usque in sæculum: * et dicet omnis pópulus: Fiat, fiat.<br />
