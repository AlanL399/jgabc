Sæpe expugnavérunt me a juventúte mea, * dicat nunc Israël:<br />
Sæpe expugnavérunt me a juventúte mea: * étenim non potuérunt mihi.<br />
Supra dorsum meum fabricavérunt peccatóres: * prolongavérunt iniquitátem suam.<br />
Dóminus justus concídit cervíces peccatórum: * confundántur et convertántur retrórsum omnes, qui odérunt Sion.<br />
Fiant sicut fœ num tectórum: * quod priúsquam evellátur exáruit:<br />
De quo non implévit manum suam qui metit: * et sinum suum qui manípulos cólligit.<br />
Et non dixérunt qui præteríbant: Benedíctio Dómini super vos: * benedíximus vobis in nómine Dómini.<br />

