Ad Dóminum cum tribulárer clamávi: * et exaudívit me.<br />
Dómine, líbera ánimam meam a lábiis iníquis, * et a lingua dolósa.<br />
Quid detur tibi, aut quid apponátur tibi * ad linguam dolósam?<br />
Sagíttæ poténtis acútæ, * cum carbónibus desolatóriis.<br />
Heu mihi! quia incolátus meus prolongátus est: † habitávi cum habitántibus Cedar: * multum íncola fuit ánima mea.<br />
Cum his, qui odérunt pacem, eram pacíficus: * cum loquébar illis, impugnábant me gratis.<br />
