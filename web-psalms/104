Confitémini Dómino, et invocáte nomen ejus: * annuntiáte inter Gentes ópera ejus.<br />
Cantáte ei, et psállite ei: * narráte ómnia mirabília ejus.<br />
Laudámini in nómine sancto ejus: * lætétur cor quæréntium Dóminum.<br />
Quærite Dóminum, et confírmámini: * quærite fáciem ejus semper.<br />
Mementóte mirabílium ejus, quæ fecit: * prodígia ejus, et judícia oris ejus.<br />
Semen Abraham, servi ejus: * fílii Jacob, elécti ejus.<br />
Ipse Dóminus Deus noster: * in univérsa terra judícia ejus.<br />
Memor fuit in sæculum testaménti sui: * verbi, quod mandávit in mille generatiónes:<br />
Quod dispósuit ad Abraham: * et juraménti sui ad Isaac:<br />
Et státuit illud Jacob in præcéptum: * et Israël in testaméntum ætérnum:<br />
Dicens: Tibi dabo terram Chánaan, * funículum hereditátis vestræ.<br />
Cum essent número brevi, * paucíssimi et íncolæ ejus:<br />
Et pertransiérunt de gente in gentem, * et de regno ad pópulum álterum.<br />
Non relíquit hóminem nocére eis: * et corrípuit pro eis reges.<br />
Nolíte tángere christos meos: * et in prophétis meis nolíte malignári.<br />
Et vocávit famem super terram: * et omne firmaméntum panis contrívit.<br />
Misit ante eos virum: * in servum venúmdatus est Joseph.<br />
Humiliavérunt in compédibus pedes ejus, ferrum pertránsiit ánimam ejus * donec veníret verbum ejus.<br />
Elóquium Dómini inflammávit eum: * misit rex, et solvit eum; princeps populórum, et dimísit eum.<br />
Constítuit eum dóminum domus suæ : * et príncipem omnis possessiónis suæ :<br />
Ut erudíret príncipes ejus sicut semetípsum: * et senes ejus prudéntiam docéret.<br />
Et intrávit Israël in Ægyptum: * et Jacob áccola fuit in terra Cham.<br />
Et auxit pópulum suum veheménter: * et firmávit eum super inimícos ejus.<br />
Convértit cor eórum ut odírent pópulum ejus: * et dolum fácerent in servos ejus.<br />
Misit Móysen, servum suum: * Aaron, quem elégit ipsum.<br />
Pósuit in eis verba signórum suórum: * et prodigiórum in terra Cham.<br />
Misit ténebras, et obscurávit: * et non exacerbávit sermónes suos.<br />
Convértit aquas eórum in sánguinem: * et occídit pisces eórum.<br />
Edidit terra eórum ranas: * in penetrálibus regum ipsórum.<br />
Dixit, et venit cœ nomyía: * et cínifes in ómnibus fínibus eórum.<br />
Pósuit plúvias eórum grándinem: * ignem comburéntem in terra ipsórum.<br />
Et percússit víneas eórum, et ficúlneas eórum: * et contrívit lignum fínium eórum.<br />
Dixit, et venit locústa, et bruchus, * cujus non erat númerus:<br />
Et comédit omne fœ num in terra eórum: * et comédit omnem fructum terræ eórum.<br />
Et percússit omne primogénitum in terra eórum: * primítias omnis labóris eórum.<br />
Et edúxit eos cum argénto et auro: * et non erat in tríbubus eórum infírmus.<br />
Lætáta est Ægyptus in profectióne eórum: * quia incúbuit timor eórum super eos.<br />
Expándit nubem in protectiónem eórum: * et ignem ut lucéret eis per noctem.<br />
Petiérunt, et venit cotúrnix: * et pane cæli saturávit eos.<br />
Dirúpit petram et fluxérunt aquæ : * abiérunt in sicco flúmina;<br />
Quóniam memor fuit verbi sancti sui: * quod hábuit ad Abraham, púerum suum.<br />
Et edúxit pópulum suum in exsultatióne, * et eléctos suos in lætítia.<br />
Et dedit illis regiónes Géntium: * et labóres populórum possedérunt:<br />
Ut custódiant justificatiónes ejus, * et legem ejus requírant.<br />

