Lauda, Jerúsalem, Dóminum: * lauda Deum tuum, Sion.<br />
Quóniam confortávit seras portárum tuárum: * benedíxit fíliis tuis in te.<br />
Qui pósuit fines tuos pacem: * et ádipe fruménti sátiat te.<br />
Qui emíttit elóquium suum terræ : * velóciter currit sermo ejus.<br />
Qui dat nivem sicut lanam: * nébulam sicut cínerem spargit.<br />
Mittit crystállum suam sicut buccéllas: * ante fáciem frígoris ejus quis sustinébit?<br />
Emíttet verbum suum, et liquefáciet ea: * flabit spíritus ejus, et fluent aquæ.<br />
Qui annúntiat verbum suum Jacob: * justítias, et judícia sua Israël.<br />
Non fecit táliter omni natióni: * et judícia sua non manifestávit eis.<br />
