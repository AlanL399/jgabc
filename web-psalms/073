Ut quid, Deus, repulísti in finem: * irátus est furor tuus super oves páscuæ tuæ?<br />
Memor esto congregatiónis tuæ : * quam possedísti ab inítio.<br />
Redemísti virgam hereditátis tuæ : * mons Sion, in quo habitásti in eo.<br />
Leva manus tuas in supérbias eórum in finem: * quanta malignátus est inimícus in sancto!<br />
Et gloriáti sunt qui odérunt te: * in médio solemnitátis tuæ.<br />
Posuérunt signa sua, signa: * et non cognovérunt sicut in éxitu super summum.<br />
Quasi in silva lignórum secúribus excidérunt jánuas ejus in idípsum: * in secúri et áscia dejecérunt eam.<br />
Incendérunt igni sanctuárium tuum: * in terra polluérunt tabernáculum nóminis tui.<br />
Dixérunt in corde suo cognátio eórum simul: * Quiéscere faciámus omnes dies festos Dei a terra.<br />
Signa nostra non vídimus, jam non est prophéta: * et nos non cognóscet ámplius.<br />
{\bf O God, make speed to save us; O Lord, make haste to help us}<br />
Usquequo, Deus, improperábit inimícus: * irrítat adversárius nomen tuum in finem?<br />
Ut quid avértis manum tuam, et déxteram tuam, * de médio sinu tuo in finem?<br />
Deus autem Rex noster ante sæcula: * operátus est salútem in médio terræ.<br />
Tu confirmásti in virtúte tua mare: * contribulásti cápita dracónum in aquis.<br />
Tu confregísti cápita dracónis: * dedísti eum escam pópulis Æthíopum.<br />
Tu dirupísti fontes, et torréntes * tu siccásti flúvios Ethan.<br />
Tuus est dies, et tua est nox: * tu fabricátus es auróram et solem.<br />
Tu fecísti omnes términos terræ : * æstátem et ver tu plasmásti ea.<br />
Memor esto hujus, inimícus improperávit Dómino: * et pópulus insípiens incitávit nomen tuum.<br />
Ne tradas béstiis ánimas confiténtes tibi, * et ánimas páuperum tuórum ne obliviscáris in finem.<br />
Réspice in testaméntum tuum: * quia repléti sunt, qui obscuráti sunt terræ dómibus iniquitátum.<br />
Ne avertátur húmilis factus confúsus: * pauper et inops laudábunt nomen tuum.<br />
Exsúrge, Deus, júdica causam tuam: * memor esto improperiórum tuórum, eórum quæ ab insipiénte sunt tota die.<br />
Ne obliviscáris voces inimicórum tuórum: * supérbia eórum, qui te odérunt, ascéndit semper.<br />

