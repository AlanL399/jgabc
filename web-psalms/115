Crédidi, propter quod locútus sum: * ego autem humiliátus sum nimis.<br />
Ego dixi in excéssu meo: * Omnis homo mendax.<br />
Quid retríbuam Dómino, * pro ómnibus, quæ retríbuit mihi?<br />
Cálicem salutáris accípiam: * et nomen Dómini invocábo.<br />
Vota mea Dómino reddam coram omni pópulo ejus: * pretiósa in conspéctu Dómini mors sanctórum ejus:<br />
O Dómine, quia ego servus tuus: * ego servus tuus, et fílius ancíllæ tuæ.<br />
Dirupísti víncula mea: † tibi sacrificábo hóstiam laudis, * et nomen Dómini invocábo.<br />
Vota mea Dómino reddam in conspéctu omnis pópuli ejus: * in átriis domus Dómini, in médio tui, Jerúsalem.<br />
