Quid gloriáris in malítia, * qui potens es in iniquitáte?<br />
Tota die injustítiam cogitávit lingua tua: * sicut novácula acúta fecísti dolum.<br />
Dilexísti malítiam super benignitátem: * iniquitátem magis quam loqui æquitátem.<br />
Dilexísti ómnia verba præcipitatiónis: * lingua dolósa.<br />
Proptérea Deus déstruet te in finem, * evéllet te, et emigrábit te de tabernáculo tuo: et radícem tuam de terra vivéntium.<br />
Vidébunt justi, et timébunt, et super eum ridébunt et dicent: * Ecce homo, qui non pósuit Deum adjutórem suum:<br />
Sed sperávit in multitúdine divitiárum suárum: * et præváluit in vanitáte sua.<br />
Ego autem, sicut olíva fructífera in domo Dei: * sperávi in misericórdia Dei in ætérnum : et in sæculum sæculi.<br />
Confitébor tibi in sæculum, quia fecísti: * et exspectábo nomen tuum, quóniam bonum est in conspéctu sanctórum tuórum.<br />
<br />
