Nisi quia Dóminus erat in nobis, dicat nunc Israël: * nisi quia Dóminus erat in nobis,<br />
Cum exsúrgerent hómines in nos, * forte vivos deglutíssent nos:<br />
Cum irascerétur furor eórum in nos, * fórsitan aqua absorbuísset nos.<br />
Torréntem pertransívit ánima nostra: * fórsitan pertransísset ánima nostra aquam intolerábilem.<br />
Benedíctus Dóminus * qui non dedit nos, in captiónem déntibus eórum.<br />
Anima nostra sicut passer erépta est * de láqueo venántium.<br />
Láqueus contrítus est, * et nos liberáti sumus.<br />
Adjutórium nostrum in nómine Dómini, * qui fecit cælum et terram.<br />
