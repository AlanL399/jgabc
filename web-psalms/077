Atténdite, pópule meus, legem meam: * inclináte aurem vestram in verba oris mei.<br />
Apériam in parábolis os meum: * loquar propositiónes ab inítio.<br />
Quanta audívimus et cognóvimus ea: * et patres nostri narravérunt nobis.<br />
Non sunt occultáta a fíliis eórum: * in generatióne áltera.<br />
Narrántes laudes Dómini, et virtútes ejus: * et mirabília ejus, quæ fecit.<br />
Et suscitávit testimónium in Jacob: * et legem pósuit in Israël.<br />
Quanta mandávit pátribus nostris nota fácere ea fíliis suis: * ut cognóscat generátio áltera.<br />
Fílii qui nascéntur, et exsúrgent, * et narrábunt fíliis suis.<br />
Ut ponant in Deo spem suam, et non obliviscántur óperum Dei: * et mandáta ejus exquírant.<br />
Ne fiant sicut patres eórum: * generátio prava et exásperans.<br />
Generátio, quæ non diréxit cor suum: * et non est créditus cum Deo spíritus ejus.<br />
Fílii Ephrem intendéntes et mitténtes arcum: * convérsi sunt in die belli.<br />
Non custodiérunt testaméntum Dei: * et in lege ejus noluérunt ambuláre.<br />
Et oblíti sunt benefactórum ejus: * et mirabílium ejus quæ osténdit eis.<br />
Coram pátribus eórum fecit mirabília in terra Ægypti: * in campo Táneos.<br />
Interrúpit mare, et perdúxit eos: * et státuit aquas quasi in utre.<br />
Et dedúxit eos in nube diéi: * et tota nocte in illuminatióne ignis.<br />
Interrúpit petram in erémo: * et adaquávit eos velut in abysso multa.<br />
Et edúxit aquam de petra: * et dedúxit tamquam flúmina aquas.<br />
Et apposuérunt adhuc peccáre ei: * in iram excitavérunt Excélsum in inaquóso.<br />
Et tentavérunt Deum in córdibus suis, * ut péterent escas animábus suis.<br />
Et male locúti sunt de Deo: * dixérunt: Numquid póterit Deus paráre mensam in desérto?<br />
Quóniam percússit petram, et fluxérunt aquæ : * et torréntes inundavérunt.<br />
Numquid et panem póterit dare, * aut paráre mensam pópulo suo?<br />
But can he give bread also, * or provide a table for his people?<br />
Ideo audívit Dóminus, et dístulit: * et ignis accénsus est in Jacob, et ira ascéndit in Israël.<br />
Quia non credidérunt in Deo: * nec speravérunt in salutári ejus :<br />
Et mandávit núbibus désuper: * et jánuas cæli apéruit.<br />
Et pluit illis manna ad manducándum: * et panem cæli dedit eis.<br />
Panem Angelórum manducávit homo, * cibária misit eis in abundántia.<br />
Tránstulit Austrum de cælo: * et indúxit in virtúte sua Africum.<br />
Et pluit super eos sicut púlverem carnes: * et sicut arénam maris volatília pennáta.<br />
Et cecidérunt in médio castrórum eórum: * circa tabernácula eórum.<br />
Et manducavérunt, et saturáti sunt nimis, et desidérium eórum áttulit eis: * non sunt fraudáti a desidério suo.<br />
Adhuc escæ eórum erant in ore ipsórum: * et ira Dei ascéndit super eos<br />
Et occídit pingues eórum, * et eléctos Israël impedívit.<br />
In ómnibus his peccavérunt adhuc: * et non credidérunt mirabílibus ejus.<br />
Et defecérunt in vanitáte dies eórum: * et anni eórum cum festinatióne.<br />
Cum occíderet eos, quærébant eum: * et revertebántur, et dilúculo veniébant ad eum.<br />
Et rememoráti sunt quia Deus adjútor est eórum: * et Deus excélsus redémptor eórum est.<br />
Et dilexérunt eum in ore suo, * et lingua sua mentíti sunt ei.<br />
Cor autem eórum non erat rectum cum eo: * nec fidéles hábiti sunt in testaménto ejus.<br />
Ipse autem est miséricors, et propítius fiet peccátis eórum: * et non dispérdet eos.<br />
Et abundávit ut avérteret iram suam: * et non accéndit omnem iram suam:<br />
Et recordátus est quia caro sunt: * spíritus vadens et non rédiens.<br />
Quóties exacerbavérunt eum in desérto, * in iram concitavérunt eum in inaquóso?<br />
Et convérsi sunt, et tentavérunt Deum: * et Sanctum Israël exacerbavérunt.<br />
Non sunt recordáti manus ejus, * die qua redémit eos de manu tribulántis.<br />
Sicut pósuit in Ægypto signa sua, * et prodígia sua in campo Táneos.<br />
Et convértit in sánguinem flúmina eórum: * et imbres eórum, ne bíberent.<br />
Misit in eos cœ nomyíam, et comédit eos: * et ranam, et dispérdidit eos.<br />
Et dedit ærúgini fructus eórum: * et labóres eórum locústæ.<br />
Et occídit in grándine víneas eórum: * et moros eórum in pruína.<br />
Et trádidit grándini juménta eórum: * et possessiónem eórum igni.<br />
Misit in eos iram indignatiónis suæ : * indignatiónem, et iram, et tribulatiónem: immissiónes per ángelos malos.<br />
Viam fecit sémitæ iræ suæ, non pepércit a morte animábus eórum: * et juménta eórum in morte conclúsit.<br />
Et percússit omne primogénitum in terra Ægypti: * primítias omnis labóris eórum in tabernáculis Cham.<br />
Et ábstulit sicut oves pópulum suum: * et perdúxit eos tamquam gregem in desérto.<br />
Et dedúxit eos in spe, et non timuérunt: * et inimícos eórum opéruit mare.<br />
Et indúxit eos in montem sanctificatiónis suæ : * montem, quem acquisívit déxtera ejus.<br />
Et ejécit a fácie eórum Gentes: * et sorte divísit eis terram in funículo distributiónis.<br />
Et habitáre fecit in tabernáculis eórum: * tribus Israël.<br />
Et tentavérunt, et exacerbavérunt Deum excélsum: * et testimónia ejus non custodiérunt.<br />
Et avertérunt se, et non servavérunt pactum: * quemádmodum patres eórum convérsi sunt in arcum pravum.<br />
In iram concitavérunt eum in cóllibus suis: * et in sculptílibus suis ad æmulatiónem eum provocavérunt.<br />
Audívit Deus, et sprevit: * et ad níhilum redégit valde Israël.<br />
Et répulit tabernáculum Silo: * tabernáculum suum, ubi habitávit in homínibus.<br />
Et trádidit in captivitátem virtútem eórum: * et pulchritúdinem eórum in manus inimíci.<br />
Et conclúsit in gládio pópulum suum: * et hereditátem suam sprevit.<br />
Júvenes eórum comédit ignis: * et vírgines eórum non sunt lamentátæ.<br />
Sacerdótes eórum in gládio cecidérunt: * et víduæ eórum non plorabántur.<br />
Et excitátus est tamquam dórmiens Dóminus: * tamquam potens crapulátus a vino.<br />
Et percússit inimícos suos in posterióra: * oppróbrium sempitérnum dedit illis.<br />
Et répulit tabernáculum Joseph: * et tribum Ephraim non elégit.<br />
Sed elégit tribum Juda, * montem Sion quem diléxit.<br />
Et ædificávit sicut unicórnium sanctifícium suum in terra, * quam fundávit in sæcula.<br />
Et elégit David, servum suum, et sústulit eum de grégibus óvium: * de post fœ tántes accépit eum,<br />
Páscere Jacob, servum suum, * et Israël, hereditátem suam:<br />
Et pavit eos in innocéntia cordis sui: * et in intelléctibus mánuum suárum dedúxit eos.<br />

