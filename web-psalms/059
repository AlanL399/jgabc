Deus, repulísti nos, et destruxísti nos: * irátus es, et misértus es nobis.<br />
Commovísti terram, et conturbásti eam: * sana contritiónes ejus, quia commóta est.<br />
Ostendísti pópulo tuo dura: * potásti nos vino compunctiónis.<br />
Dedísti metuéntibus te significatiónem: * ut fúgiant a fácie arcus :<br />
Ut liberéntur dilécti tui: * salvum fac déxtera tua, et exáudi me.<br />
Deus locútus est in sancto suo: † Lætábor, et partíbor Síchimam : * et convállem tabernaculórum metíbor.<br />
Meus est Gálaad, et meus est Manásses: * et Ephraïm fortitúdo cápitis mei.<br />
Juda rex meus: * Moab olla spei meæ.<br />
In Idumæam exténdam calceaméntum meum: * mihi alienígenæ súbditi sunt.<br />
Quis dedúcet me in civitátem munítam? * quis dedúcet me usque in Idumæam?<br />
Nonne tu, Deus, qui repulísti nos? * et non egrediéris, Deus in virtútibus nostris?<br />
Da nobis auxílium de tribulatióne: * quia vana salus hóminis.<br />
In Deo faciémus virtútem: * et ipse ad níhilum dedúcet tribulántes nos.<br />
