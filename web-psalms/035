Dixit injústus ut delínquat in semetípso: * non est timor Dei ante óculos ejus.<br />
Quóniam dolóse egit in conspéctu ejus: * ut inveniátur iníquitas ejus ad ódium.<br />
Verba oris ejus iníquitas, et dolus: * nóluit intellígere ut bene ágeret.<br />
Iniquitátem meditátus est in cubíli suo: * ástitit omni viæ non bonæ, malítiam autem non odívit.<br />
Dómine, in cælo misericórdia tua: * et véritas tua usque ad nubes.<br />
Justítia tua sicut montes Dei: * judícia tua abyssus multa.<br />
Hómines, et juménta salvábis, Dómine: * quemádmodum multiplicásti misericórdiam tuam, Deus,<br />
Fílii autem hóminum, * in tégmine alárum tuárum sperábunt.<br />
Inebriabúntur ab ubertáte domus tuæ : * et torrénte voluptátis tuæ potábis eos.<br />
Quóniam apud te est fons vitæ : * et in lúmine tuo vidébimus lumen.<br />
Præténde misericórdiam tuam sciéntibus te, * et justítiam tuam his, qui recto sunt corde.<br />
Non véniat mihi pes supérbiæ : * et manus peccatóris non móveat me.<br />
Ibi cecidérunt qui operántur iniquitátem: * expúlsi sunt, nec potuérunt stare.<br />
<br />
