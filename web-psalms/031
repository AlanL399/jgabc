Beáti quorum remíssæ sunt iniquitátes: * et quorum tecta sunt peccáta.<br />
Beátus vir, cui non imputávit Dóminus peccátum, * nec est in spíritu ejus dolus.<br />
Quóniam tácui, inveteravérunt ossa mea, * dum clamárem tota die.<br />
Quóniam die ac nocte graváta est super me manus tua: * convérsus sum in ærúmna mea, dum confígitur spina.<br />
Delíctum meum cógnitum tibi feci: * et injustítiam meam non abscóndi.<br />
Dixi: Confitébor advérsum me injustítiam meam Dómino: * et tu remisísti impietátem peccáti mei.<br />
Pro hac orábit ad te omnis sanctus, * in témpore opportúno.<br />
Verúmtamen in dilúvio aquárum multárum, * ad eum non approximábunt.<br />
Tu es refúgium meum a tribulatióne, quæ circúmdedit me: * exsultátio mea, érue me a circumdántibus me.<br />
Intelléctum tibi dabo, et ínstruam te in via hac, qua gradiéris: * firmábo super te óculos meos.<br />
Nolíte fíeri sicut equus et mulus, * quibus non est intelléctus.<br />
In camo et freno maxíllas eórum constrínge: * qui non appróximant ad te.<br />
Multa flagélla peccatóris, * sperántem autem in Dómino misericórdia circúmdabit.<br />

