Dómini est terra, et plenitúdo ejus: * orbis terrárum, et univérsi qui hábitant in eo.<br />
Quia ipse super mária fundávit eum: * et super flúmina præparávit eum.<br />
Quis ascéndet in montem Dómini? * aut quis stabit in loco sancto ejus?<br />
Innocens mánibus et mundo corde, * qui non accépit in vano ánimam suam, nec jurávit in dolo próximo suo.<br />
Hic accípiet benedictiónem a Dómino: * et misericórdiam a Deo, salutári suo.<br />
Hæc est generátio quæréntium eum, * quæréntium fáciem Dei Jacob.<br />
Attóllite portas príncipes vestras, et elevámini portæ æternáles: * et introíbit Rex glóriæ.<br />
Quis est iste Rex glóriæ? * Dóminus fortis et potens : Dóminus potens in prælio.<br />
Attóllite portas príncipes vestras, et elevámini portæ æternáles: * et introíbit Rex glóriæ.<br />
Quis est iste Rex glóriæ? * Dóminus virtútum ipse est Rex glóriæ.<br />
<br />
