Exáudi, Deus, deprecatiónem meam : * inténde oratióni meæ.<br />
A fínibus terræ ad te clamávi : * dum anxiarétur cor meum, in petra exaltásti me.<br />
Deduxísti me, quia factus es spes mea : * turris fortitúdinis a fácie inimíci.<br />
Inhabitábo in tabernáculo tuo in sæcula : * prótegar in velaménto alárum tuárum.<br />
Quóniam tu, Deus meus, exaudísti oratiónem meam : * dedísti hereditátem timéntibus nomen tuum.<br />
Dies super dies regis adjícies : * annos ejus usque in diem generatiónis et generatiónis.<br />
Pérmanet in ætérnum in conspéctu Dei : * misericórdiam et veritátem ejus quis requíret?<br />
Sic psalmum dicam nómini tuo in sæculum sæculi : * ut reddam vota mea de die in diem.<br />
<br />
