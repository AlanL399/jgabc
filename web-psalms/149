Cantáte Dómino cánticum novum: * laus ejus in ecclésia sanctórum.<br />
Lætétur Israël in eo, qui fecit eum: * et fílii Sion exsúltent in rege suo.<br />
Laudent nomen ejus in choro: * in tympano, et psaltério psallant ei.<br />
Quia beneplácitum est Dómino in pópulo suo: * et exaltábit mansuétos in salútem.<br />
Exsultábunt sancti in glória: * lætabúntur in cubílibus suis.<br />
Exaltatiónes Dei in gútture eórum: * et gládii ancípites in mánibus eórum.<br />
Ad faciéndam vindíctam in natiónibus: * increpatiónes in pópulis.<br />
Ad alligándos reges eórum in compédibus: * et nóbiles eórum in mánicis férreis.<br />
Ut fáciant in eis judícium conscríptum: * glória hæc est ómnibus sanctis ejus.<br />
