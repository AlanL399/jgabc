Confitébimur tibi, Deus: * confitébimur, et invocábimus nomen tuum.<br />
Narrábimus mirabília tua: * cum accépero tempus, ego justítias judicábo.<br />
Liquefácta est terra, et omnes qui hábitant in ea: * ego confirmávi colúmnas ejus.<br />
Dixi iníquis: Nolíte iníque ágere: * et delinquéntibus : Nolíte exaltáre cornu :<br />
Nolíte extóllere in altum cornu vestrum: * nolíte loqui advérsus Deum iniquitátem.<br />
Quia neque ab Oriénte, neque ab Occidénte, neque a desértis móntibus: * quóniam Deus judex est.<br />
Hunc humíliat, et hunc exáltat: * quia calix in manu Dómini vini meri plenus misto.<br />
Et inclinávit ex hoc in hoc: verúmtamen fæx ejus non est exinaníta: * bibent omnes peccatóres terræ.<br />
Ego autem annuntiábo in sæculum: * cantábo Deo Jacob.<br />
Et ómnia córnua peccatórum confríngam: * et exaltabúntur córnua justi.<br />
<br />
