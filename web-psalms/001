Beátus vir, qui non ábiit in consílio impiórum, et in via peccatórum non stetit, * et in cáthedra pestiléntiæ non sedit :<br />
Sed in lege Dómini volúntas ejus, * et in lege ejus meditábitur die ac nocte.<br />
Et erit tamquam lignum, quod plantátum est secus decúrsus aquárum, * quod fructum suum dabit in témpore suo:<br />
Et fólium ejus non défluet: * et ómnia quæcúmque fáciet, prosperabúntur.<br />
Non sic ímpii, non sic: * sed tamquam pulvis, quem prójicit ventus a fácie terræ.<br />
Ideo non resúrgent ímpii in judício: * neque peccatóres in concílio justórum.<br />
Quóniam novit Dóminus viam justórum: * et iter impiórum períbit.<br />
