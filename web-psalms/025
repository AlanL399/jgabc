Júdica me, Dómine, quóniam ego in innocéntia mea ingréssus sum: * et in Dómino sperans non infirmábor.<br />
Proba me, Dómine, et tenta me: * ure renes meos et cor meum.<br />
Quóniam misericórdia tua ante óculos meos est: * et complácui in veritáte tua.<br />
Non sedi cum concílio vanitátis: * et cum iníqua geréntibus non introíbo.<br />
Odívi ecclésiam malignántium: * et cum ímpiis non sedébo.<br />
Lavábo inter innocéntes manus meas: * et circúmdabo altáre tuum, Dómine.<br />
Ut áudiam vocem laudis: * et enárrem univérsa mirabília tua.<br />
Dómine, diléxi decórem domus tuæ : * et locum habitatiónis glóriæ tuæ.<br />
Ne perdas cum ímpiis, Deus, ánimam meam, * et cum viris sánguinum vitam meam.<br />
In quorum mánibus iniquitátes sunt: * déxtera eórum repléta est munéribus.<br />
Ego autem in innocéntia mea ingréssus sum: * rédime me, et miserére mei.<br />
Pes meus stetit in dirécto: * in ecclésiis benedícam te, Dómine.<br />

