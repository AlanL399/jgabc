Deus, Deus meus, * ad te de luce vígilo.<br />
Sitívit in te ánima mea, * quam multiplíciter tibi caro mea.<br />
In terra desérta, et ínvia, et inaquósa: * sic in sancto appárui tibi, ut vidérem virtútem tuam, et glóriam tuam.<br />
Quóniam mélior est misericórdia tua super vitas: * lábia mea laudábunt te.<br />
Sic benedícam te in vita mea: * et in nómine tuo levábo manus meas.<br />
Sicut ádipe et pinguédine repleátur ánima mea: * et lábiis exsultatiónis laudábit os meum.<br />
Si memor fui tui super stratum meum, in matutínis meditábor in te: * quia fuísti adjútor meus.<br />
Et in velaménto alárum tuárum exsultábo, adhæsit ánima mea post te: * me suscépit déxtera tua.<br />
Ipsi vero in vanum quæsiérunt ánimam meam, introíbunt in inferióra terræ : * tradéntur in manus gládii, partes vúlpium erunt.<br />
Rex vero lætábitur in Deo, laudabúntur omnes qui jurant in eo: * quia obstrúctum est os loquéntium iníqua.<br />

