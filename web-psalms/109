Dixit Dóminus Dómino meo: * Sede a dextris meis:<br />
Donec ponam inimícos tuos, * scabéllum pedum tuórum.<br />
Virgam virtútis tuæ emíttet Dóminus ex Sion: * domináre in médio inimicórum tuórum.<br />
Tecum princípium in die virtútis tuæ in splendóribus sanctórum: * ex útero ante lucíferum génui te.<br />
Jurávit Dóminus, et non pœnitébit eum: * Tu es sacérdos in ætérnum secúndum órdinem Melchísedech.<br />
Dóminus a dextris tuis, * confrégit in die iræ suæ reges.<br />
Judicábit in natiónibus, implébit ruínas: * conquassábit cápita in terra multórum.<br />
De torrénte in via bibet: * proptérea exaltábit caput.<br />
