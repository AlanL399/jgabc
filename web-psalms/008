Dómine, Dóminus noster, * quam admirábile est nomen tuum in univérsa terra!<br />
Quóniam eleváta est magnificéntia tua, * super cælos.<br />
Ex ore infántium et lacténtium perfecísti laudem propter inimícos tuos, * ut déstruas inimícum et ultórem.<br />
Quóniam vidébo cælos tuos, ópera digitórum tuórum: * lunam et stellas, quæ tu fundásti.<br />
Quid est homo quod memor es ejus? * aut fílius hóminis, quóniam vísitas eum?<br />
Minuísti eum paulo minus ab Angelis, glória et honóre coronásti eum: * et constituísti eum super ópera mánuum tuárum.<br />
Omnia subjecísti sub pédibus ejus, * oves et boves univérsas : ínsuper et pécora campi.<br />
Vólucres cæli, et pisces maris, * qui perámbulant sémitas maris.<br />
Dómine, Dóminus noster, * quam admirábile est nomen tuum in univérsa terra!<br />
