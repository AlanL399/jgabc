Beátus vir, qui timet Dóminum: * in mandátis ejus volet nimis.<br />
Potens in terra erit semen ejus: * generátio rectórum benedicétur.<br />
Glória, et divítiæ in domo ejus: * et justítia ejus manet in sæculum sæculi.<br />
Exórtum est in ténebris lumen rectis: * miséricors, et miserátor, et justus.<br />
Jucúndus homo qui miserétur et cómmodat, dispónet sermónes suos in judício: * quia in ætérnum non commovébitur.<br />
In memória ætérna erit justus: * ab auditióne mala non timébit.<br />
Parátum cor ejus speráre in Dómino, confirmátum est cor ejus: * non commovébitur donec despíciat inimícos suos.<br />
Dispérsit, dedit paupéribus: justítia ejus manet in sæculum sæculi, * cornu ejus exaltábitur in glória.<br />
Peccátor vidébit, et irascétur, déntibus suis fremet et tabéscet: * desidérium peccatórum períbit.<br />
<br />
