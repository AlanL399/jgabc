Voce mea ad Dóminum clamávi: * voce mea ad Dóminum deprecátus sum:<br />
Effúndo in conspéctu ejus oratiónem meam, * et tribulatiónem meam ante ipsum pronúntio.<br />
In deficiéndo ex me spíritum meum: * et tu cognovísti sémitas meas.<br />
In via hac, qua ambulábam, * abscondérunt láqueum mihi.<br />
Considerábam ad déxteram, et vidébam: * et non erat qui cognósceret me.<br />
Périit fuga a me: * et non est qui requirat ánimam meam.<br />
Clamávi ad te, Dómine, † dixi: Tu es spes mea, * pórtio mea in terra vivéntium.<br />
Inténde ad deprecatiónem meam: * quia humiliátus sum nimis.<br />
Líbera me a persequéntibus me: * quia confortáti sunt super me.<br />
Educ de custódia ánimam meam ad confiténdum nómini tuo: * me exspéctant justi, donec retríbuas mihi.<br />
