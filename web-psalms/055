Miserére mei, Deus, quóniam conculcávit me homo: * tota die impúgnans tribulávit me.<br />
Conculcavérunt me inimíci mei tota die: * quóniam multi bellántes advérsum me.<br />
Ab altitúdine diéi timébo: * ego vero in te sperábo.<br />
In Deo laudábo sermónes meos, in Deo sperávi: * non timébo quid fáciat mihi caro.<br />
Tota die verba mea exsecrabántur: * advérsum me omnes cogitatiónes eórum in malum.<br />
Inhabitábunt, et abscóndent: * ipsi calcáneum meum observábunt.<br />
Sicut sustinuérunt ánimam meam, pro níhilo salvos fácies illos: * in ira pópulos confrínges.<br />
Deus, vitam meam annuntiávi tibi: * posuísti lácrimas meas in conspéctu tuo.<br />
Sicut et in promissióne tua: * tunc converténtur inimíci mei retrórsum :<br />
In quacúmque die invocávero te: * ecce cognóvi quóniam Deus meus es.<br />
In Deo laudábo verbum, in Dómino laudábo sermónem: * in Deo sperávi, non timébo quid fáciat mihi homo.<br />
In me sunt, Deus, vota tua, * quæ reddam, laudatiónes tibi.<br />
Quóniam eripuísti ánimam meam de morte, et pedes meos de lapsu: * ut pláceam coram Deo in lúmine vivéntium.<br />
