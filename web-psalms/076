Voce mea ad Dóminum clamávi : * voce mea ad Deum, et inténdit mihi.<br />
In die tribulatiónis meæ Deum exquisívi, † mánibus meis nocte contra eum : * et non sum decéptus.<br />
Rénuit consolári ánima mea, † memor fui Dei, et delectátus sum, et exercitátus sum : * et defécit spíritus meus.<br />
Anticipavérunt vigílias óculi mei : * turbátus sum, et non sum locútus.<br />
Cogitávi dies antíquos : * et annos ætérnos in mente hábui.<br />
Et meditátus sum nocte cum corde meo, * et exercitábar, et scopébam spíritum meum.<br />
Numquid in ætérnum projíciet Deus : * aut non appónet ut complacítior sit adhuc?<br />
Aut in finem misericórdiam suam abscíndet, * a generatióne in generatiónem?<br />
Aut obliviscétur miseréri Deus : * aut continébit in ira sua misericórdias suas?<br />
Et dixi : Nunc cœ pi : * hæc mutátio déxteræ Excélsi.<br />
Memor fui óperum Dómini : * quia memor ero ab inítio mirabílium tuórum.<br />
Et meditábor in ómnibus opéribus tuis : * et in adinventiónibus tuis exercébor.<br />
<br />
Deus, in sancto via tua : † quis Deus magnus sicut Deus noster? * tu es Deus qui facis mirabília.<br />
Notam fecísti in pópulis virtútem tuam : * Redemísti in bráchio tuo pópulum tuum fílios Jacob et Joseph.<br />
Vidérunt te aquæ, Deus, vidérunt te aquæ : * et timuérunt et turbátæ sunt abyssi.<br />
Multitúdo sónitus aquárum : * vocem dedérunt nubes.<br />
Etenim sagíttæ tuæ tránseunt : * vox tonítrui tui in rota.<br />
Illuxérunt coruscatiónes tuæ orbi terræ : * commóta est, et contrémuit terra.<br />
In mari via tua, et sémitæ tuæ in aquis multis : * et vestígia tua non cognoscéntur.<br />
Deduxísti sicut oves pópulum tuum, * in manu Móysi et Aaron.<br />
