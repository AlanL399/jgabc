Dóminus regnávit, decórem indútus est: * indútus est Dóminus fortitúdinem, et præcínxit se.<br />
Etenim firmávit orbem terræ, * qui non commovébitur.<br />
Paráta sedes tua ex tunc: * a sæculo tu es.<br />
Elevavérunt flúmina, Dómine: * elevavérunt flúmina vocem suam.<br />
Elevavérunt flúmina fluctus suos, * a vócibus aquárum multárum.<br />
Mirábiles elatiónes maris: * mirábilis in altis Dóminus.<br />
Testimónia tua credibília facta sunt nimis: * domum tuam decet sanctitúdo, Dómine, in longitúdinem diérum.<br />
