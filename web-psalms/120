Levávi óculos meos in montes, * unde véniet auxílium mihi.<br />
Auxílium meum a Dómino, * qui fecit cælum et terram.<br />
Non det in commotiónem pedem tuum: * neque dormítet qui custódit te.<br />
Ecce, non dormitábit neque dórmiet, * qui custódit Israël.<br />
Dóminus custódit te, Dóminus protéctio tua, * super manum déxteram tuam.<br />
Per diem sol non uret te: * neque luna per noctem.<br />
Dóminus custódit te ab omni malo: * custódiat ánimam tuam Dóminus.<br />
Dóminus custódiat intróitum tuum, et éxitum tuum: * ex hoc nunc, et usque in sæculum.<br />

