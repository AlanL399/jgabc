Confitémini Dómino quóniam bonus: * quóniam in sæculum misericórdia ejus.<br />
Dicat nunc Israël quóniam bonus: * quóniam in sæculum misericórdia ejus.<br />
Dicat nunc domus Aaron: * quóniam in sæculum misericórdia ejus.<br />
Dicant nunc qui timent Dóminum: * quóniam in sæculum misericórdia ejus.<br />
De tribulatióne invocávi Dóminum: * et exaudívit me in latitúdine Dóminus.<br />
Dóminus mihi adjútor: * non timébo quid fáciat mihi homo.<br />
Dóminus mihi adjútor: * et ego despíciam inimícos meos.<br />
Bonum est confídere in Dómino: * quam confídere in hómine.<br />
Bonum est speráre in Dómino: * quam speráre in princípibus.<br />
Omnes Gentes circuiérunt me: * et in nómine Dómini quia ultus sum in eos.<br />
Circumdántes circumdedérunt me: * et in nómine Dómini quia ultus sum in eos.<br />
Circumdedérunt me sicut apes, et exarsérunt sicut ignis in spinis: * et in nómine Dómini quia ultus sum in eos.<br />
Impúlsus evérsus sum ut cáderem: * et Dóminus suscépit me.<br />
Fortitúdo mea, et laus mea Dóminus: * et factus est mihi in salútem.<br />
Vox exsultatiónis, et salútis: * in tabernáculis justórum.<br />
Déxtera Dómini fecit virtútem: déxtera Dómini exaltávit me, * déxtera Dómini fecit virtútem.<br />
Non móriar, sed vivam: * et narrábo ópera Dómini.<br />
Castígans castigávit me Dóminus: * et morti non trádidit me.<br />
Aperíte mihi portas justítiæ, ingréssus in eas confitébor Dómino: * hæc porta Dómini, justi intrábunt in eam.<br />
Confitébor tibi quóniam exaudísti me: * et factus es mihi in salútem.<br />
Lápidem, quem reprobavérunt ædificántes: * hic factus est in caput ánguli.<br />
A Dómino factum est istud: * et est mirábile in óculis nostris.<br />
Hæc est dies, quam fecit Dóminus: * exsultémus et lætémur in ea.<br />
O Dómine, salvum me fac, o Dómine, bene prosperáre: * benedíctus qui venit in nómine Dómini.<br />
Benedíximus vobis de domo Dómini: * Deus Dóminus, et illúxit nobis.<br />
Constitúite diem solémnem in condénsis, * usque ad cornu altáris.<br />
Deus meus es tu, et confitébor tibi: * Deus meus es tu, et exaltábo te.<br />
Confitébor tibi quóniam exaudísti me: * et factus es mihi in salútem.<br />
Confitémini Dómino quóniam bonus: * quóniam in sæculum misericórdia ejus.<br />
<br />
