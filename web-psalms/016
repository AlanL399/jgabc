Exáudi, Dómine, justítiam meam: * inténde deprecatiónem meam.<br />
Auribus pércipe oratiónem meam, * non in lábiis dolósis.<br />
De vultu tuo judícium meum pródeat: * óculi tui vídeant æquitátes.<br />
Probásti cor meum, et visitásti nocte: * igne me examinásti, et non est invénta in me iníquitas.<br />
Ut non loquátur os meum ópera hóminum: * propter verba labiórum tuórum ego custodívi vias duras.<br />
Pérfice gressus meos in sémitis tuis: * ut non moveántur vestígia mea.<br />
Ego clamávi, quóniam exaudísti me, Deus: * inclína aurem tuam mihi, et exáudi verba mea.<br />
Mirífica misericórdias tuas, * qui salvos facis sperántes in te.<br />
A resisténtibus déxteræ tuæ custódi me, * ut pupíllam óculi.<br />
Sub umbra alárum tuárum prótege me: * a fácie impiórum qui me afflixérunt.<br />
Inimíci mei ánimam meam circumdedérunt, ádipem suum conclusérunt : * os eórum locútum est supérbiam.<br />
Projiciéntes me nunc circumdedérunt me: * óculos suos statuérunt declináre in terram.<br />
Suscepérunt me sicut leo parátus ad prædam: * et sicut cátulus leónis hábitans in ábditis.<br />
Exsúrge, Dómine, prveni eum, et supplánta eum: * éripe ánimam meam ab ímpio, frámeam tuam ab inimícis manus tuæ.<br />
Dómine, a paucis de terra dívide eos in vita eórum: * de abscónditis tuis adimplétus est venter eórum.<br />
Saturáti sunt fíliis: * et dimisérunt relíquias suas párvulis suis.<br />
Ego autem in justítia apparébo conspéctui tuo: * satiabor cum apparúerit glória tua.<br />
<br />
