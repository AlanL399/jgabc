Diléxi, quóniam exáudiet Dóminus * vocem oratiónis meæ.<br />
Quia inclinávit aurem suam mihi: * et in diébus meis invocábo.<br />
Circumdedérunt me dolóres mortis: * et perícula inférni invenérunt me.<br />
Tribulatiónem et dolórem invéni: * et nomen Dómini invocávi.<br />
O Dómine, líbera ánimam meam: † miséricors Dóminus, et justus, * et Deus noster miserétur.<br />
Custódiens párvulos Dóminus: * humiliátus sum, et liberávit me.<br />
Convértere, ánima mea, in réquiem tuam: * quia Dóminus benefécit tibi.<br />
Quia erípuit ánimam meam de morte: † óculos meos a lácrimis, * pedes meos a lapsu.<br />
Placébo Dómino * in regióne vivórum.<br />
