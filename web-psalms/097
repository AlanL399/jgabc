Cantáte Dómino cánticum novum: * quia mirabília fecit.<br />
Salvávit sibi déxtera ejus: * et bráchium sanctum ejus.<br />
Notum fecit Dóminus salutáre suum: * in conspéctu Géntium revelávit justítiam suam.<br />
Recordátus est misericórdiæ suæ, * et veritátis suæ dómui Israël.<br />
Vidérunt omnes términi terræ * salutáre Dei nostri.<br />
Jubiláte Deo, omnis terra: * cantáte, et exsultáte, et psállite.<br />
Psállite Dómino in cíthara, in cíthara et voce psalmi: * in tubis ductílibus, et voce tubæ córneæ.<br />
Jubiláte in conspéctu regis Dómini: * moveátur mare, et plenitúdo ejus: orbis terrárum, et qui hábitant in eo.<br />
Flúmina plaudent manu, simul montes exsultábunt a conspéctu Dómini: * quóniam venit judicáre terram.<br />
Judicábit orbem terrárum in justítia, * et pópulos in æquitáte.<br />

