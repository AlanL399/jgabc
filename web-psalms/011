Salvum me fac, Dómine, quóniam defécit sanctus: * quóniam diminútæ sunt veritátes a fíliis hóminum.<br />
Vana locúti sunt unusquísque ad próximum suum : * lábia dolósa, in corde et corde locúti sunt.<br />
Dispérdat Dóminus univérsa lábia dolósa, * et linguam magníloquam.<br />
Qui dixérunt : Linguam nostram magnificábimus, lábia nostra a nobis sunt, * quis noster Dóminus est?<br />
Propter misériam ínopum, et gémitum páuperum, * nunc exsúrgam, dicit Dóminus.<br />
Ponam in salutári : * fiduciáliter agam in eo.<br />
Elóquia Dómini, elóquia casta : * argéntum igne examinátum, probátum terræ purgátum séptuplum.<br />
Tu, Dómine, servábis nos : et custódies nos * a generatióne hac in ætérnum.<br />
In circúitu ímpii ámbulant : * secúndum altitúdinem tuam multiplicásti fílios hóminum.<br />

