Verba mea áuribus pércipe, Dómine, * intéllige clamórem meum.<br />
Inténde voci oratiónis meæ : * Rex meus et Deus meus.<br />
Quóniam ad te orábo: * Dómine, mane exáudies vocem meam.<br />
Mane astábo tibi et vidébo: * quóniam non Deus volens iniquitátem tu es.<br />
Neque habitábit juxta te malígnus: * neque permanébunt injústi ante óculos tuos.<br />
Odísti omnes, qui operántur iniquitátem: * perdes omnes, qui loquúntur mendácium.<br />
Virum sánguinum et dolósum abominábitur Dóminus: * ego autem in multitúdine misericórdiæ tuæ.<br />
Introíbo in domum tuam: * adorábo ad templum sanctum tuum in timóre tuo.<br />
Dómine, deduc me in justítia tua: * propter inimícos meos dírige in conspéctu tuo viam meam.<br />
Quóniam non est in ore eórum véritas: * cor eórum vanum est.<br />
Sepúlcrum patens est guttur eórum, linguis suis dolóse agébant, * júdica illos, Deus.<br />
Décidant a cogitatiónibus suis, secúndum multitúdinem impietátum eórum expélle eos, * quóniam irritavérunt te, Dómine.<br />
Et læténtur omnes, qui sperant in te, * in ætérnum exsultábunt: et habitábis in eis.<br />
Et gloriabúntur in te omnes, qui díligunt nomen tuum: * quóniam tu benedíces justo.<br />
Dómine, ut scuto bonæ voluntátis tuæ * coronásti nos.<br />
<br />
