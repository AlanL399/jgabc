Dóminus regnávit, irascántur pópuli: * qui sedet super Chérubim, moveátur terra.<br />
Dóminus in Sion magnus: * et excélsus super omnes pópulos.<br />
Confiteántur nómini tuo magno : quóniam terríbile, et sanctum est : * et honor regis judícium díligit.<br />
Tu parásti directiónes: * judícium et justítiam in Jacob tu fecísti.<br />
Exaltáte Dóminum Deum nostrum, et adoráte scabéllum pedum ejus: * quóniam sanctum est.<br />
Móyses et Aaron in sacerdótibus ejus: * et Sámuel inter eos, qui ínvocant nomen ejus:<br />
Invocábant Dóminum, et ipse exaudiébat eos: * in colúmna nubis loquebátur ad eos.<br />
Custodiébant testimónia ejus: * et præcéptum quod dedit illis.<br />
Dómine, Deus noster, tu exaudiébas eos: * Deus, tu propítius fuísti eis, et ulcíscens in omnes adinventiónes eórum.<br />
Exaltáte Dóminum Deum nostrum, et adoráte in monte sancto ejus: * quóniam sanctus Dóminus Deus noster.<br />
<br />
