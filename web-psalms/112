Laudáte, púeri, Dóminum: * laudáte nomen Dómini.<br />
Sit nomen Dómini benedíctum, * ex hoc nunc, et usque in sæculum.<br />
A solis ortu usque ad occásum, * laudábile nomen Dómini.<br />
Excélsus super omnes gentes Dóminus, * et super cælos glória ejus.<br />
Quis sicut Dóminus, Deus noster, qui in altis hábitat, * et humília réspicit in cælo et in terra?<br />
Súscitans a terra ínopem, * et de stércore érigens páuperem:<br />
Ut cóllocet eum cum princípibus, * cum princípibus pópuli sui.<br />
Qui habitáre facit stérilem in domo, * matrem filiórum lætántem.<br />
