Deus, in nómine tuo salvum me fac: * et in virtúte tua júdica me.<br />
Deus, exáudi oratiónem meam: * áuribus pércipe verba oris mei.<br />
Quóniam aliéni insurrexérunt advérsum me, † et fortes quæsiérunt ánimam meam: * et non proposuérunt Deum ante conspéctum suum.<br />
Ecce enim Deus ádjuvat me: * et Dóminus suscéptor est ánimæ meæ.<br />
Avérte mala inimícis meis: * et in veritáte tua dispérde illos.<br />
Voluntárie sacrificábo tibi, * et confitébor nómini tuo, Dómine: quóniam bonum est :<br />
Quóniam ex omni tribulatióne eripuísti me: * et super inimícos meos despéxit óculus meus.<br />

