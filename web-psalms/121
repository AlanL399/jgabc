Lætátus sum in his, quæ dicta sunt mihi: * In domum Dómini íbimus.<br />
Stantes erant pedes nostri, * in átriis tuis, Jerúsalem.<br />
Jerúsalem, quæ ædificátur ut cívitas: * cujus participátio ejus in idípsum.<br />
Illuc enim ascendérunt tribus, tribus Dómini: * testimónium Israël ad confiténdum nómini Dómini.<br />
Quia illic sedérunt sedes in judício, * sedes super domum David.<br />
Rogáte quæ ad pacem sunt Jerúsalem: * et abundántia diligéntibus te:<br />
Fiat pax in virtúte tua: * et abundántia in túrribus tuis.<br />
Propter fratres meos, et próximos meos, * loquébar pacem de te:<br />
Propter domum Dómini, Dei nostri, * quæsívi bona tibi.<br />
