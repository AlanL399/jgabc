Deus stetit in synagóga deórum: * in médio autem deos dijúdicat.<br />
Usquequo judicátis iniquitátem: * et fácies peccatórum súmitis?<br />
Judicáte egéno, et pupíllo: * húmilem, et páuperem justificáte.<br />
Erípite páuperem: * et egénum de manu peccatóris liberáte.<br />
Nesciérunt, neque intellexérunt, in ténebris ámbulant: * movebúntur ómnia fundaménta terræ.<br />
Ego dixi: Dii estis, * et fílii Excélsi omnes.<br />
Vos autem sicut hómines moriémini: * et sicut unus de princípibus cadétis.<br />
Surge, Deus, júdica terram: * quóniam tu hereditábis in ómnibus Géntibus.<br />
<br />
