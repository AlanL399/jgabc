Dómine quid multiplicáti sunt qui tríbulant me? * multi insúrgunt advérsum me.<br />
Multi dicunt ánimæ meæ : * Non est salus ipsi in Deo ejus.<br />
Tu autem, Dómine, suscéptor meus es, * glória mea, et exáltans caput meum.<br />
Voce mea ad Dóminum clamávi: * et exaudívit me de monte sancto suo.<br />
Ego dormívi, et soporátus sum: * et exsurréxi, quia Dóminus suscépit me.<br />
Non timébo míllia pópuli circumdántis me: * exsúrge, Dómine, salvum me fac, Deus meus.<br />
Quóniam tu percussísti omnes adversántes mihi sine causa: * dentes peccatórum contrivísti.<br />
Dómini est salus: * et super pópulum tuum benedíctio tua.<br />
