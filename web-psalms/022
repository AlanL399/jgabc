Dóminus regit me, et nihil mihi déerit: * in loco páscuæ ibi me collocávit.<br />
Super aquam refectiónis educávit me: * ánimam meam convértit.<br />
Dedúxit me super sémitas justítiæ : * propter nomen suum.<br />
Nam, et si ambulávero in médio umbræ mortis, non timébo mala: * quóniam tu mecum es.<br />
Virga tua, et báculus tuus: * ipsa me consoláta sunt.<br />
Parásti in conspéctu meo mensam, * advérsus eos, qui tríbulant me.<br />
Impinguásti in óleo caput meum: * et calix meus inébrians quam præclárus est!<br />
Et misericórdia tua subsequétur me * ómnibus diébus vitæ meæ.<br />
Et ut inhábitem in domo Dómini, * in longitúdinem diérum.<br />

