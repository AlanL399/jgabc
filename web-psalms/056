Miserére mei, Deus, miserére mei: * quóniam in te confídit ánima mea.<br />
Et in umbra alárum tuárum sperábo: * donec tránseat iníquitas.<br />
Clamábo ad Deum altíssimum: * Deum, qui benefécit mihi.<br />
Misit de cælo, et liberávit me: * dedit in oppróbrium conculcántes me.<br />
Misit Deus misericórdiam suam, et veritátem suam, † et erípuit ánimam meam de médio catulórum leónum: * dormívi conturbátus.<br />
Fílii hóminum dentes eórum arma et sagíttæ : * et lingua eórum gládius acútus.<br />
Exaltáre super cælos, Deus: * et in omnem terram glória tua.<br />
Láqueum paravérunt pédibus meis: * et incurvavérunt ánimam meam.<br />
Fodérunt ante fáciem meam fóveam: * et incidérunt in eam.<br />
Parátum cor meum, Deus, parátum cor meum: * cantábo, et psalmum dicam.<br />
Exsúrge, glória mea, exsúrge psaltérium et cíthara: * exsúrgam dilúculo.<br />
Confitébor tibi in pópulis, Dómine: * et psalmum dicam tibi in Géntibus :<br />
Quóniam magnificáta est usque ad cælos misericórdia tua, * et usque ad nubes véritas tua.<br />
Exaltáre super cælos, Deus: * et super omnem terram glória tua.<br />
