Díligam te, Dómine, fortitúdo mea: * Dóminus firmaméntum meum, et refúgium meum, et liberátor meus.<br />
Deus meus adjútor meus, * et sperábo in eum.<br />
Protéctor meus, et cornu salútis meæ, * et suscéptor meus.<br />
Laudans invocábo Dóminum: * et ab inimícis meis salvus ero.<br />
Circumdedérunt me dolóres mortis: * et torréntes iniquitátis conturbavérunt me.<br />
Dolóres inférni circumdedérunt me: * præoccupavérunt me láquei mortis.<br />
In tribulatióne mea invocávi Dóminum, * et ad Deum meum clamávi.<br />
Et exaudívit de templo sancto suo vocem meam: * et clamor meus in conspéctu ejus, introívit in aures ejus.<br />
Commóta est, et contrémuit terra: * fundaménta móntium conturbáta sunt, et commóta sunt, quóniam irátus est eis.<br />
Ascéndit fumus in ira ejus: et ignis a fácie ejus exársit: * carbónes succénsi sunt ab eo.<br />
Inclinávit cælos, et descéndit: * et calígo sub pédibus ejus.<br />
Et ascéndit super Chérubim, et volávit: * volávit super pennas ventórum.<br />
Et pósuit ténebras latíbulum suum, in circúitu ejus tabernáculum ejus: * tenebrósa aqua in núbibus áëris.<br />
Præfulgóre in conspéctu ejus nubes transiérunt, * grando et carbónes ignis.<br />
Et intónuit de cælo Dóminus, et Altíssimus dedit vocem suam: * grando et carbónes ignis.<br />
Et misit sagíttas suas, et dissipávit eos: * fúlgura multiplicávit, et conturbávit eos.<br />
Et apparuérunt fontes aquárum, * et reveláta sunt fundaménta orbis terrárum:<br />
Ab increpatióne tua, Dómine, * ab inspiratióne spíritus iræ tuæ.<br />
Misit de summo, et accépit me: * et assúmpsit me de aquis multis.<br />
Erípuit me de inimícis meis fortíssimis, et ab his qui odérunt me: * quóniam confortáti sunt super me.<br />
Prævenérunt me in die afflictiónis meæ : * et factus est Dóminus protéctor meus.<br />
Et edúxit me in latitúdinem: * salvum me fecit, quóniam vóluit me.<br />
Et retríbuet mihi Dóminus secúndum justítiam meam: * et secúndum puritátem mánuum meárum retríbuet mihi :<br />
Quia custodívi vias Dómini, * nec ímpie gessi a Deo meo.<br />
Quóniam ómnia judícia ejus in conspéctu meo: * et justítias ejus non répuli a me.<br />
Et ero immaculátus cum eo: * et observábo ab iniquitáte mea.<br />
Et retríbuet mihi Dóminus secúndum justítiam meam: * et secúndum puritátem mánuum meárum in conspéctu oculórum ejus.<br />
Cum sancto sanctus eris, * et cum viro innocénte ínnocens eris :<br />
Et cum elécto eléctus eris: * et cum pervérso pervertéris.<br />
Quóniam tu pópulum húmilem salvum fácies: * et óculos superbórum humiliábis.<br />
Quóniam tu illúminas lucérnam meam, Dómine: * Deus meus, illúmina ténebras meas.<br />
Quóniam in te erípiar a tentatióne, * et in Deo meo transgrédiar murum.<br />
Deus meus, impollúta via ejus: elóquia Dómini igne examináta: * protéctor est ómnium sperántium in se.<br />
Quóniam quis Deus præter Dóminum? * aut quis Deus præter Deum nostrum?<br />
Deus, qui præcínxit me virtúte: * et pósuit immaculátam viam meam.<br />
Qui perfécit pedes meos tamquam cervórum, * et super excélsa státuens me.<br />
Qui docet manus meas ad prælium: * et posuísti, ut arcum æreum, bráchia mea.<br />
Et dedísti mihi protectiónem salútis tuæ : * et déxtera tua suscépit me:<br />
Et disciplína tua corréxit me in finem: * et disciplína tua ipsa me docébit.<br />
Dilatásti gressus meos subtus me: * et non sunt infirmáta vestígia mea:<br />
Pérsequar inimícos meos et comprehéndam illos: * et non convértar, donec defíciant.<br />
Confríngam illos, nec póterunt stare: * cadent subtus pedes meos.<br />
Et præcinxísti me virtúte ad bellum: * supplantásti insurgéntes in me subtus me.<br />
Et inimícos meos dedísti mihi dorsum, * et odiéntes me disperdidísti.<br />
Clamavérunt, nec erat qui salvos fáceret ad Dóminum: * nec exaudívit eos.<br />
Et commínuam illos, ut púlverem ante fáciem venti: * ut lutum plateárum delébo eos.<br />
Eripe me de contradictiónibus pópuli: * constítues me in caput géntium.<br />
Pópulus quem non cognóvi servívit mihi: * in audítu auris obedívit mihi.<br />
Fílii aliéni mentíti sunt mihi, * fílii aliéni inveteráti sunt, et claudicavérunt a sémitis suis.<br />
Vivit Dóminus, et benedíctus Deus meus: * et exaltétur Deus salútis meæ.<br />
Deus, qui das vindíctas mihi, et subdis pópulos sub me: * liberátor meus de inimícis meis iracúndis.<br />
Et ab insurgéntibus in me exaltábis me: * a viro iníquo erípies me.<br />
{\bf 53 -?- -?- }Proptérea confitébor tibi in natiónibus, Dómine: * et nómini tuo psalmum dicam.<br />
Magníficans salútes Regis ejus, et fáciens misericórdiam Christo suo David: * et sémini ejus usque in sæculum.<br />

