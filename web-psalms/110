Confitébor tibi, Dómine, in toto corde meo: * in consílio justórum, et congregatióne.<br />
Magna ópera Dómini: * exquisíta in omnes voluntátes ejus.<br />
Conféssio et magnificéntia opus ejus: * et justítia ejus manet in sæculum sæculi.<br />
Memóriam fecit mirabílium suórum, † miséricors et miserátor Dóminus: * escam dedit timéntibus se.<br />
Memor erit in sæculum testaménti sui: * virtútem óperum suórum annuntiábit pópulo suo:<br />
Ut det illis hereditátem géntium: * ópera mánuum ejus véritas, et judícium.<br />
Fidélia ómnia mandáta ejus: † confirmáta in sæculum sæculi, * facta in veritáte et æquitáte.<br />
Redemptiónem misit pópulo suo: * mandávit in ætérnum testaméntum suum.<br />
Sanctum, et terríbile nomen ejus: * inítium sapiéntiæ timor Dómini.<br />
Intelléctus bonus ómnibus faciéntibus eum: * laudátio ejus manet in sæculum sæculi.<br />
