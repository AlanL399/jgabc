Laudáte Dóminum de cælis: * laudáte eum in excélsis.<br />
Laudáte eum, omnes Angeli ejus: * laudáte eum, omnes virtútes ejus.<br />
Laudáte eum, sol et luna: * laudáte eum, omnes stellæ et lumen.<br />
Laudáte eum, cæli cælórum: * et aquæ omnes, quæ super cælos sunt, laudent nomen Dómini.<br />
Quia ipse dixit, et facta sunt: * ipse mandávit, et creáta sunt.<br />
Státuit ea in ætérnum, et in sæculum sæculi: * præcéptum pósuit, et non præteríbit.<br />
Laudáte Dóminum de terra, * dracónes, et omnes abyssi.<br />
Ignis, grando, nix, glácies, spíritus procellárum: * quæ fáciunt verbum ejus:<br />
Montes, et omnes colles: * ligna fructífera, et omnes cedri.<br />
Béstiæ, et univérsa pécora: * serpéntes, et vólucres pennátæ :<br />
Reges terræ, et omnes pópuli: * príncipes, et omnes júdices terræ.<br />
Júvenes, et vírgines : senes cum junióribus laudent nomen Dómini: * quia exaltátum est nomen ejus solíus.<br />
Conféssio ejus super cælum et terram: * et exaltávit cornu pópuli sui.<br />
Hymnus ómnibus sanctis ejus: * fíliis Israël, pópulo appropinquánti sibi.<br />
