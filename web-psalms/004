Cum invocárem exaudívit me Deus justítiæ meæ : * in tribulatióne dilatásti mihi.<br />
Miserére mei, * et exáudi oratiónem meam.<br />
Fílii hóminum, úsquequo gravi corde? * ut quid dilígitis vanitátem et quæritis mendácium?<br />
Et scitóte quóniam mirificávit Dóminus sanctum suum: * Dóminus exáudiet me cum clamávero ad eum.<br />
Irascímini, et nolíte peccáre: † quæ dícitis in córdibus vestris, * in cubílibus vestris compungímini.<br />
Sacrificáte sacrifícium justítiæ, † et speráte in Dómino. * Multi dicunt : quis osténdit nobis bona?<br />
Signátum est super nos lumen vultus tui, Dómine: * dedísti lætítiam in corde meo.<br />
A fructu fruménti, vini et ólei sui * multiplicáti sunt.<br />
In pace in idípsum * dórmiam et requiéscam;<br />
Quóniam tu, Dómine, singuláriter in spe * constituísti me.<br />
