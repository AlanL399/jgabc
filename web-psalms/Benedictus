Benedíctus Dóminus, Deus Israël : * quia visitávit, et fecit redemptiónem plebis suæ :<br />
Et eréxit cornu salútis nobis : * in domo David, púeri sui.<br />
Sicut locútus est per os sanctórum, * qui a sæculo sunt, prophetárum ejus :<br />
Salútem ex inimícis nostris, * et de manu ómnium, qui odérunt nos.<br />
Ad faciéndam misericórdiam cum pátribus nostris : * et memorári testaménti sui sancti.<br />
Jusjurándum, quod jurávit ad Abraham patrem nostrum, * datúrum se nobis :<br />
Ut sine timóre, de manu inimicórum nostrórum liberáti, * serviámus illi.<br />
In sanctitáte, et justítia coram ipso, * ómnibus diébus nostris.<br />
Et tu, puer, Prophéta Altíssimi vocáberis : * præíbis enim ante fáciem Dómini, paráre vias ejus :<br />
Ad dandam sciéntiam salútis plebi ejus : * in remissiónem peccatórum eórum :<br />
Per víscera misericórdiæ Dei nostri : * in quibus visitávit nos, óriens ex alto :<br />
Illumináre his, qui in ténebris, et in umbra mortis sedent : * ad dirigéndos pedes nostros in viam pacis.<br />
