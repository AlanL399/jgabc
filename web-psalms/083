Quam dilécta tabernácula tua, Dómine virtútum: * concupíscit, et déficit ánima mea in átria Dómini.<br />
Cor meum, et caro mea: * exsultavérunt in Deum vivum.<br />
Etenim passer invénit sibi domum: * et turtur nidum sibi, ubi ponat pullos suos.<br />
Altária tua, Dómine virtútum: * Rex meus, et Deus meus.<br />
Beáti, qui hábitant in domo tua, Dómine: * in sæcula sæculórum laudábunt te.<br />
Beátus vir, cujus est auxílium abs te: * ascensiónes in corde suo dispósuit, in valle lacrimárum in loco, quem pósuit.<br />
Etenim benedictiónem dabit legislátor, ibunt de virtúte in virtútem: * vidébitur Deus deórum in Sion.<br />
{ {\bf 8} Dómine, Deus virtútum, exáudi oratiónem meam: * áuribus pércipe, Deus Jacob.<br />
Protéctor noster, áspice, Deus: * et réspice in fáciem Christi tui.<br />
Quia mélior est dies una in átriis tuis: * super míllia.<br />
Elégi abjéctus esse in domo Dei mei: * magis quam habitáre in tabernáculis peccatórum.<br />
Quia misericórdiam et veritátem díligit Deus: * grátiam et glóriam dabit Dóminus.<br />
<br />
