Lauda, ánima mea, Dóminum, laudábo Dóminum in vita mea: * psallam Deo meo quámdiu fúero.<br />
Nolíte confídere in princípibus: * in fíliis hóminum, in quibus non est salus.<br />
Exíbit spíritus ejus, et revertétur in terram suam: * in illa die períbunt omnes cogitatiónes eórum.<br />
Beátus, cujus Deus Jacob adjútor ejus, spes ejus in Dómino Deo ipsíus: * qui fecit cælum et terram, mare et ómnia, quæ in eis sunt.<br />
Qui custódit veritátem in sæculum, facit judícium injúriam patiéntibus: * dat escam esuriéntibus.<br />
Dóminus solvit compedítos: * Dóminus illúminat cæcos.<br />
Dóminus érigit elísos: * Dóminus díligit justos.<br />
Dóminus custódit ádvenas, pupíllum et víduam suscípiet: * et vias peccatórum dispérdet.<br />
Regnábit Dóminus in sæcula, Deus tuus, Sion, * in generatiónem et generatiónem.<br />
<br />
