Exáudiat te Dóminus in die tribulatiónis: * prótegat te nomen Dei Jacob.<br />
Mittat tibi auxílium de sancto: * et de Sion tueátur te.<br />
Memor sit omnis sacrifícii tui: * et holocáustum tuum pingue fiat.<br />
Tríbuat tibi secúndum cor tuum: * et omne consílium tuum confírmet.<br />
Lætábimur in salutári tuo: * et in nómine Dei nostri magnificábimur.<br />
Impleat Dóminus omnes petitiónes tuas: * nunc cognóvi quóniam salvum fecit Dóminus Christum suum.<br />
Exáudiet illum de cælo sancto suo: * in potentátibus salus déxteræ ejus.<br />
Hi in cúrribus, et hi in equis: * nos autem in nómine Dómini, Dei nostri invocábimus.<br />
Ipsi obligáti sunt, et cecidérunt: * nos autem surréximus et erécti sumus.<br />
Dómine salvum fac regem: * et exáudi nos in die, qua invocavérimus te.<br />
<br />
