{\bf Thanksgiving prayer}<br />
Exaltábo te, Dómine, quóniam suscepísti me: * nec delectásti inimícos meos super me.<br />
Dómine, Deus meus, clamávi ad te, * et sanásti me.<br />
Dómine, eduxísti ab inférno ánimam meam: * salvásti me a descendéntibus in lacum.<br />
Psállite Dómino, sancti ejus: * et confitémini memóriæ sanctitátis ejus.<br />
Quóniam ira in indignatióne ejus: * et vita in voluntáte ejus.<br />
Ad vésperum demorábitur fletus: * et ad matutínum lætítia.<br />
Ego autem dixi in abundántia mea: * Non movébor in ætérnum.<br />
Dómine, in voluntáte tua, * præstitísti decóri meo virtútem.<br />
Avertísti fáciem tuam a me, * et factus sum conturbátus.<br />
Ad te, Dómine, clamábo: * et ad Deum meum deprecábor.<br />
Quæ utílitas in sánguine meo, * dum descéndo in corruptiónem?<br />
Numquid confitébitur tibi pulvis, * aut annuntiábit veritátem tuam?<br />
Audívit Dóminus, et misértus est mei: * Dóminus factus est adjútor meus.<br />
Convertísti planctum meum in gáudium mihi: * conscidísti saccum meum, et circumdedísti me lætítia:<br />
Ut cantet tibi glória mea, et non compúngar: * Dómine, Deus meus, in ætérnum confitébor tibi.<br />

