Beáti omnes, qui timent Dóminum, * qui ámbulant in viis ejus.<br />
Labóres mánuum tuárum quia manducábis: * beátus es, et bene tibi erit.<br />
Uxor tua sicut vitis abúndans: * in latéribus domus tuæ.<br />
Fílii tui sicut novéllæ olivárum: * in circúitu mensæ tuæ.<br />
Ecce sic benedicétur homo, * qui timet Dóminum.<br />
Benedícat tibi Dóminus ex Sion: * et vídeas bona Jerúsalem ómnibus diébus vitæ tuæ.<br />
Et vídeas fílios filiórum tuórum: * pacem super Israël.<br />
