Benedixísti, Dómine, terram tuam: * avertísti captivitátem Jacob.<br />
Remisísti iniquitátem plebis tuæ : * operuísti ómnia peccáta eórum.<br />
Mitigásti omnem iram tuam: * avertísti ab ira indignatiónis tuæ.<br />
Convérte nos, Deus, salutáris noster: * et avérte iram tuam a nobis.<br />
Numquid in ætérnum irascéris nobis? * aut exténdes iram tuam a generatióne in generatiónem?<br />
Deus, tu convérsus vivificábis nos: * et plebs tua lætábitur in te.<br />
Osténde nobis, Dómine, misericórdiam tuam: * et salutáre tuum da nobis.<br />
2. Help to come<br />
Audiam quid loquátur in me Dóminus Deus: * quóniam loquétur pacem in plebem suam.<br />
Et super sanctos suos: * et in eos, qui convertúntur ad cor.<br />
Verúmtamen prope timéntes eum salutáre ipsíus: * ut inhábitet glória in terra nostra.<br />
Misericórdia, et véritas obviavérunt sibi: * justítia, et pax osculátæ sunt.<br />
Véritas de terra orta est: * et justítia de cælo prospéxit.<br />
Etenim Dóminus dabit benignitátem: * et terra nostra dabit fructum suum.<br />
Justítia ante eum ambulábit: * et ponet in via gressus suos.<br />
<br />
